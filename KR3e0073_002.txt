# -*- mode: mandoku-view; -*-
#+TITLE: 外科理例
#+DATE: 2015-08-24 23:07:20.223044
#+PROPERTY: ID KR3e0073
#+PROPERTY: BASEEDITION WYG    
#+PROPERTY: JUAN 卷二
<pb:KR3e0073_WYG_002-1a>¶
欽定四庫全書¶
　外科理例卷二¶
　　　　　　　　　　　　明　汪機　撰¶
　　論十六味流氣飲五十六治無名惡腫癰疽¶
丹溪曰夫十六味流氣飲乃表裏氣血藥也復以疎風¶
助陽之藥參入非脈之洪緩沈遲𦂳細者不宜用諸家¶
徃徃不分經絡脈症不具時宜但云消毒化毒又云不¶
退加補氣血藥此又使人不能無疑也¶
<pb:KR3e0073_WYG_002-1b>¶
　　論十宣散五十七¶
經曰諸痛癢瘡瘍皆屬心火言其常也如瘡盛形羸邪¶
髙痛下始熱終寒此反常也故當察時下而權治可收¶
十全之功此表裏氣血之藥若用於癰疽初發或已發¶
或内托或身倦惡寒熱少或脈緩濇或弦或𦂳細宜用¶
之散風寒以助陽乃始熱終寒之變也若施於積熱焮¶
毒更不分經絡時宜不能無懼也¶
　丹溪曰精要謂治未成也速散已成者速潰若用於¶
<pb:KR3e0073_WYG_002-2a>¶
　輕小症候與冬月時令儘有内托之功冬月腫瘍用¶
　之亦可轉重就輕移深於淺夏月潰瘍用之其桂朴¶
　之温散佐以防風白芷雖有參茋亦難倚仗世人用¶
　此不問是癰是疽是冬是夏無經絡無前後如盲人¶
　騎瞎馬半夜臨深池危哉又曰燥血㵼氣藥太多渉¶
　虚者勿輕用一士背臋腿節次生疽率用五香連翹¶
　湯十宣散致不救　一人年六十好酒肉背疽與獨¶
　參膏十五六斤而愈若用十宣寧保無危¶
<pb:KR3e0073_WYG_002-2b>¶
　　論内托散五十八¶
精要謂一日至三日進十數服防毒氣攻臟府名護心¶
　散切詳菉豆解丹毒又言治石毒味甘入陽明性寒¶
　能補為君以乳香去惡毒入少陰性温善竄為佐甘¶
　草性緩解五金八石及百藥毒為使想此方専為服¶
　丹石發疽者設不因丹石而發疽恐非必用之劑¶
丹溪曰癰疽因積毒在臟府非一朝一夕治當先助氣¶
壯胃使本根堅固而以行經活血為佐參以經絡時令¶
<pb:KR3e0073_WYG_002-3a>¶
使毒外發施治之早可以内消此乃内托之本意(又云/)¶
内托散性冷治嘔有降火之理若夫老年者病深諸症¶
備者體虚者菉豆雖補將有不勝重任之患矣¶
一婦年七十形實性急好酒冬病腦疽與麻黄桂枝湯¶
　而愈此亦内托豈必皆冷藥哉¶
　　論神仙追毒丸五十九¶
精要曰初成膿宜烙得膿利為効亦服追毒丸¶
　丹溪曰追毒丸下積取毒之藥决無取膿之効今用¶
<pb:KR3e0073_WYG_002-3b>¶
　烙而得膿若在裏而血氣實則膿自出如托不出何¶
　不以和氣活血藥佐以參茋補劑使膿托出也其方¶
　用五倍子消毒殺蟲解風為君山茨菇千金子大㦸¶
　皆驅逐走泄為臣佐以射香升散用之以治癰疽實¶
　非所宜果見臟府有積毒或異蟲纒滯深固而體氣¶
　不虚者亦是快藥但戒勿輕用耳¶
　　論獨勝散六十¶
謂癰疽皆縁氣滯血凝或因怒氣所致用香附子去毛¶
<pb:KR3e0073_WYG_002-4a>¶
以生姜汁淹一夕研乾為末白湯調服二錢無時¶
　丹溪曰本方謂疽後常服半年尤効此皆施於體實¶
　氣鬱之人也¶
一人厚味氣鬱形實性重年近六十背疽醫與他藥皆¶
　不行惟飲香附米甚快始終止此一味而安此千百¶
　而一二¶
　　論柞木飲子六十一¶
　乾柞木葉(四兩/半)　乾荷葉中心蒂　　乾萱草根¶
<pb:KR3e0073_WYG_002-4b>¶
　甘草節　　　　地榆(各一/兩)　　細剉毎服半兩水¶
　二碗分二服早晩各一服未成者自消膿者自乾¶
丹溪曰荷蒂去惡血萱根下水解毒利胷膈柞木有芒¶
刺能驅逐地榆主下焦血病輕小症候或可以為防托¶
　　論阿膠飲子六十二(蠟礬丸/)　(國老膏/)　(逺志酒/)¶
丹溪曰阿膠飲子以牛膠屬金屬土補肺氣實大腸壯¶
　胃止泄　黄蠟丸以蠟味甘淡實大腸補而難化¶
　國老膏以甘草化毒行經　逺志酒　忍冬酒皆有¶
<pb:KR3e0073_WYG_002-5a>¶
　補性歸心歸血用之頗切善用者以之配入腫瘍之¶
　散結潰瘍之補虚亦奏捷効¶
　　論六味車螯散六十三¶
車螯(四個黄泥煆紅/出火毒研末)𤓰蔞仁(新瓦上/炒令香)甘草節(二錢/炒)¶
燈草(三十/莖)　右除車螯為粗末作一服用酒二碗煎耗¶
　半碗去查入蜜一大匙和匀調車螯末二錢膩粉少¶
　許空心温服取下惡物¶
丹溪曰車螯散一以輕粉為佐一以燈心為佐其散腫¶
<pb:KR3e0073_WYG_002-5b>¶
消毒下積安詳穏重輕小症候亦可仗之¶
　　論飛龍奪命丹六十四¶
飛龍奪命丹　治疔瘡惡腫初發或發而黒陷毒氣内¶
陷者¶
　丹溪曰世多用之香竄燥毒之劑無經不至故能宣¶
　泄備汗吐下三法病因食一切禽畜毒發及瘡脈沈¶
　𦂳細數藴毒在裏並濕毒用之神効若大熱¶
　大渇毒氣焮發而脈浮洪在表及膏粱積熱之¶
<pb:KR3e0073_WYG_002-6a>¶
　人未宜輕舉¶
　　論加味十全湯六十五¶
凡治癰疽後補血氣進飲食實為切要盖膿血出多陰¶
　陽兩虚此藥可以囘生起死惜其不分經絡時令須¶
　在識者觸而長之今醫以腫平痛寛遂以為安漫不¶
　加省徃徃於結痂後兩三月或半年虚證乃見醫者¶
　不察而加補養之功因而轉成他病者多矣　一人¶
　因脚弱詳見後條¶
<pb:KR3e0073_WYG_002-6b>¶
　　論五香湯六十六¶
精要云大凡癰疽不可舍五香湯¶
　丹溪曰吾不知良甫之時有許多大府祕堅病氣鬱¶
　塞若是之頑厚可以驟散而大下者耶亦當開陳時¶
　之先後症之可否庶乎後人不敢猛浪殺人殊不知¶
　些小寒熱或者由其氣血不和而然便以為外感而¶
　行表散害人最速¶
　　論防風通聖散六十七¶
<pb:KR3e0073_WYG_002-7a>¶
此表裏氣血藥也治一切風毒積熱瘡腫脈候弦洪實¶
數浮𦂳氣血盛實者不可缺此¶
　丹溪曰祕傳以是方加人參黄蓍蒼术赤茯苓金銀¶
　花名消腫托裏雖以參耆為主復云人參無亦可則¶
　又不能無疑而難用也且臨症加減須較表裏如表¶
　症多者當從此方以辛甘為主散之也裏症多者須¶
　當從變¶
　　論大黄六十八¶
<pb:KR3e0073_WYG_002-7b>¶
精要云大黄宜熱散毒治癰疽要藥癰疽始作皆須大¶
黄等湯極轉利之排日不廢又曰瘡疽泄利皆是惡¶
候¶
　丹溪曰此皆不能使人無疑借曰用大黄恐因大府¶
　祕而病體實有積熱沈痼者發也止可破結導滯推¶
　令轉動而已豈可謂極轉利之而且排日不廢耶若¶
　下利之後又與利藥恐非防㣲杜漸之意瘡之始作¶
　腫在肌肉若非大滿大堅實之症自當行仲景發表¶
<pb:KR3e0073_WYG_002-8a>¶
　之法借五香湯為例散之於外可也何必遽用峻下¶
　之藥奪其裏哉或曰癰疽用大黄走㵼以去毒孫真¶
　入嘗言之良甫祖述其説耳曰孫以盛名行竒術於¶
　公卿間者良甫宋人若其交遊亦皆公卿之家肉食¶
　之輩故皆捷効今不分貧富苦樂一概用之寧免孟¶
　浪之過乎况有心勞而虚者憂怒而虚者强力勞動¶
　而虚者大醉飽而虚者皆氣少而澁血少而濁生疽¶
　固是難治若大府祕而稍安穀甘淡薄而守戒律猶¶
<pb:KR3e0073_WYG_002-8b>¶
　為可治不免尚費調補苟因旬日半月大府祕實不¶
　知亦有其氣不降而然者便以為實而行大黄豈不¶
　殺人¶
　　論白蠟六十九¶
白蠟稟收歛堅凝之氣外科要藥生肌止痛接骨續筋¶
補虚用合歡樹皮同入長肉膏有神効但未試其可服¶
否合歡皮嘗服之驗矣¶
　　論草麻子七十(附皂角刺/)　(神異膏/)　(麥飯石膏/)¶
<pb:KR3e0073_WYG_002-9a>¶
草麻子性善收能追膿取毒亦要藥也　皂角刺治癰¶
疽未破已破能鑽引至潰處　神異膏一説膏藥方甚¶
多神効無出於此　麥飯石膏膿後圍瘡口一説内冷¶
惡寒不宜用¶
　　論流氣飲十宣散七十一¶
夫氣血凝滯多因營衛之氣弱不能運散豈可復用流¶
氣飲以益其虚况各經氣血多少不同心包絡膀胱小¶
腸肝經多血少氣　三焦膽腎心脾肺少血多氣人年¶
<pb:KR3e0073_WYG_002-9b>¶
四十以上隂血日衰若於血少經分而病癰腫或脈證¶
不足當以補接為主丹溪曰腫瘍内外皆壅宜托裏表¶
散為主乃補氣血藥而加之以行散之劑非専攻之謂¶
也或者腫焮痛甚煩燥脈大其辛熱之劑不但腫瘍不¶
可用雖潰瘍亦不可用也　凡患者須分經絡血氣地¶
部逺近年嵗老幼稟氣虚實及七情所感時令所宜而¶
治之常見以流氣十宣散二藥概治結腫之症以致取¶
敗者多矣¶
<pb:KR3e0073_WYG_002-10a>¶
　大抵證有主末治有權宜治其主則末病自退用其¶
　權則不拘於時泥於守常必致病勢危甚况雜用攻¶
　劑動擾各經故丹溪云凡瘡發於一經只當求責本¶
　經不可干擾餘經是也¶
　　論敗毒流氣飲七十二¶
凡治瘡瘍不審元氣虚實病在表裏便服敗毒流氣¶
等藥蓋敗毒散發表藥也果有表證止宜一二服多則¶
元氣損毒愈盛雖有人參亦莫能補流氣飲耗血藥也¶
<pb:KR3e0073_WYG_002-10b>¶
果氣結胸滿只宜二三服多則血反致敗雖有芎歸亦¶
難倚仗丹溪曰此不係膏粱丹毒之變因虚勞氣鬱所¶
致也¶
　　蠟礬丸七十三¶
一人肩患毒腫硬作痛惡症逓見用礬末三錢糊丸以¶
葱白脈實而不歛或不消者下之¶
　瘰癧者結核是也或在耳後耳前或在耳下連及頤¶
　頷或在頸下連缺盆皆謂之瘰癧或在胷及胷之側¶
<pb:KR3e0073_WYG_002-11a>¶
　或在兩脇皆謂之馬刀手足少陽主之¶
瘰癧必起於少陽一經不守禁忌延及陽明大抵食物¶
　之厚鬱氣之積曰毒曰風曰熱皆此三端加引變換¶
　須分虚實實者易治虚者可慮以其屬膽經主决斷¶
　有相火且氣多血少婦人見此若月經不調寒熱變¶
　生稍乆轉為潮熱危矣自非斷欲神仙不治也¶
救苦化堅湯　瘰癧馬刀挾癭從耳下或耳後下頸至¶
　肩或入缺盆乃手足少陽經分其在頦下或頰車乃¶
<pb:KR3e0073_WYG_002-11b>¶
　足陽明經分受心脾之邪而作宜將二症合而治之¶
　升麻(一錢/)葛根(半錢/)眞漏蘆　三味俱足陽明本經¶
　藥¶
　連翹(一錢能散諸血結氣聚瘡之/神藥十二經瘡藥不可無)歸身(三分/)熟芐(二/)¶
　(分/)牡丹皮(三分去腸胃中留血滯血三味/諸經中和血生血涼血藥也)黄茋(一錢/枯皮)¶
　(毛實腠理補表之元氣反/活血脈生血亦瘡家聖藥)白芍藥(三分味酸氣寒補/中益肺氣散而不)¶
　(收故用酸寒以收散氣腹痛必用夏月倍/之冬寒下用酸寒故也又治腹中不和)肉桂(三分/大辛)¶
　(熱能散結積瘡症屬陽須少用之寒因熱用也又/寒覆其瘡以大辛熱消浮凍之氣或燥煩者去之)麥¶
<pb:KR3e0073_WYG_002-12a>¶
　芽(一錢治腹中縮急/兼能消食補胃)柴胡(八分説/同連翹)鼠粘子(無腫不用/若無馬刀)¶
　(挾癭不在少陽/經矣去此二味)羌活(一錢/)獨活(半錢/)防風(半錢三味/乃手足太)¶
　(陽經藥脊痛項强不可回顧腰似折項似拔者用之/或只用防風一味亦可瘡在膈以上雖無手足太陽)¶
　(經證亦當用之為能散結去上部風/病身拘急者風也諸瘡見此症亦用)麯末(炒黄二分/為消化食)¶
　昆布(二分味大醎酸能耎/堅瘡堅硬者用之)黄連(去毛三分/治煩悶)廣茂(三分/煨)¶
　三稜(二分煨堅者削之瘡堅/硬甚者用之不甚勿用)人參(三分補肺氣如氣/短氣喘氣不調加)¶
　(之/)厚朴(姜制一錢二分/腹時見脹加之)益智仁(二分唾多者胃不和/也或吐沫吐食胃吐)¶
凡瘡不起者托而起之不成膿者補而成之使不内攻¶
<pb:KR3e0073_WYG_002-12b>¶
　膿成宜及時針之若畏痛而不肯針之又有恐傷良¶
　肉而不肯針殊不知瘡雖發於肉薄之處若膿成其¶
　腫亦髙寸餘瘡皮又厚分許用針深不過二分若發¶
　於背腫髙必有三四寸針入止於寸許况患處肉已¶
　壞矣何痛之有何傷之慮怯弱之人及患附骨疽待¶
　膿自通必致大潰不能收斂血氣瀝盡而亡者多矣¶
　　論痛七十六¶
上部脈數實而痛者宜降火¶
<pb:KR3e0073_WYG_002-13a>¶
上部脈數虚而痛者宜滋陰降火為主¶
尺部脈數而作渇者滋陰降火　如四物加黄栢知母¶
大抵瘡之寒熱虚實皆能為痛熱毒痛者藥用寒涼折¶
　之寒邪痛者藥用温熱散之因風痛者除風因濕痛¶
　者導濕燥而痛者潤之塞而痛者通之虚而痛者補¶
　之實而痛者㵼之膿鬱而閉者開之惡肉侵蝕者去¶
　之隂陽不和者調之經絡閉澁者利之愼勿概用寒¶
　涼之藥蓋血脈喜温而惡寒若冷氣入裏血即凝滯¶
<pb:KR3e0073_WYG_002-13b>¶
　反難瘥矣又曰大抵瘡疽之症雖發疼痛形勢髙大¶
　煩渇不寧脈若有力飲食頗進可保無虞其膿一潰¶
　諸症悉退多有因膿不得外㵼以致疼痛若用敗毒¶
　寒藥攻之反致誤事若有膿急針之膿出痛止膿未¶
　成而熱毒作痛用解毒之藥亦有腐爛尺餘者若無¶
　惡症投以大補之劑肉最易生亦無所妨¶
　　論癰疽虚實七十七¶
瘡瘍之症五善之中見一二善症者可治七惡之内見¶
<pb:KR3e0073_WYG_002-14a>¶
　一二惡症者難治若虚中見惡症者不救實中無惡¶
　者自愈此症雖云屬火未有不由隂虚而致者故經¶
　云督經虚從腦出膀胱經虚從背出豈可専泥於火¶
　而用苦寒藥治夫苦寒之藥雖治陽症尤當分表裏¶
　虚實次第時宜豈可始末悉用之¶
凡瘡腫堅而不澤(不澤不光/澤而色夭)堅如牛領之皮瘡頭如粟¶
　脈洪大按之則濇此精氣已絶不治亦死¶
凡癰疽之作皆五臟六腑蓄毒不流非獨榮氣壅塞而¶
<pb:KR3e0073_WYG_002-14b>¶
　發其行也有處其主也有歸假令發於喉舌者心之¶
　毒皮毛者肺之毒肌肉者脾之毒骨髓者腎之毒發¶
　於下者隂中之毒發於上者陽中之毒外者六腑之¶
　毒内者五臟之毒故内曰壞外曰潰上曰從下曰逆¶
　發於上者得之速發於下者得之緩感於六腑者易¶
　治感於五臓者則難治也¶
發背腦疽大疔懸癰脱疽脚發之類皆由膏梁厚味盡¶
　力房勞七情六淫或丹石補藥精虚氣耗所致非獨¶
<pb:KR3e0073_WYG_002-15a>¶
　因榮衛凝滯而生也必灸之以拔其毒更辨其因及¶
　察邪在臟腑之異虚實之殊而治之庶無誤也¶
凡大癰疽藉氣血為主若塌而不起或潰而不腐或不¶
　收歛及膿少或清皆氣血虚也宜大補之最忌攻伐¶
　之劑亦有膿反多者乃氣血虚不能禁止也若潰後¶
　發熱作渇脈大而膿愈多屬真氣虚邪氣實也皆不¶
　治　嘗見氣血充實之人患瘡皆腫髙色赤易腐潰¶
　而膿且稠又易收歛怯弱之人多不起發不腐潰及¶
<pb:KR3e0073_WYG_002-15b>¶
　難收歛若不審察妄投攻劑虚虚之禍不免矣¶
大抵瘡之始作先發為腫氣血鬱積蒸肉為膿故多痛¶
　膿潰之後腫退肌寛痛必漸減若反痛乃虚也宜以¶
　補之有穢氣所觸者和解之風寒所逼者温散之齊¶
　氏云(名徳之元/太醫令)瘡疽之症有臟腑氣血上下真邪虚¶
　實不同也不可不辨如腫起堅硬膿稠者實也腫下¶
　輭慢膿稀者虚也㵼痢腸鳴飲食不入嘔吐無時手¶
　足並冷脈弱皮寒小便自利或小便時難大便滑利¶
<pb:KR3e0073_WYG_002-16a>¶
　聲音不出精神不爽悉臟腑虚也大便硬小便澁飲¶
　食如故腹滿膨脹胸膈痞悶肢節疼痛口苦咽乾煩¶
　躁多渇身熱脈大精神昏塞悉臟腑實也凡諸瘡疽¶
　膿水清稀瘡口不合聚腫不赤肌寒肉冷自汗色脱¶
　者氣血虚也腫起色赤寒熱疼痛皮膚壯熱膿水稠¶
　粘頭目昏重氣血實也頭痛鼻塞目赤心驚咽喉不¶
　利口舌生瘡煩渇冷睡語咬牙者上實也精滑不禁¶
　大便自利腰脚沈重睡卧不能者下虚也肩項不便¶
<pb:KR3e0073_WYG_002-16b>¶
　四肢沈重目視不正睛不瞭瞭食不知味音嘶色敗¶
　四肢浮腫者真氣虚也腫焮尤甚痛不可近多日不¶
　潰寒熱徃來大便祕澁小便如淋心神煩悶恍惚不¶
　寧者邪氣實也又曰諸痛為實諸癢為虚又曰其脈¶
　洪大而數者實也㣲細而軟者虚也虚則補之和其¶
　氣血托裏也實則㵼之疏利而導其氣内經謂血實¶
　則决之氣虚則掣引之¶
　潰瘍雖有表症發熱宜以托裏藥為主佐以表散之¶
<pb:KR3e0073_WYG_002-17a>¶
　劑¶
　　論附骨疽七十八¶
骨疽乃流注之敗症也如用涼藥則内傷其脾外氷其¶
　血脾主肌肉脾氣受傷飲食必減肌肉不生血為脈¶
　絡血既受冰則血氣不旺而愈滯宜用理脾脾健則¶
　肉自生血氣自運行矣　又曰白虎飛尸留連周期¶
　或展轉數嵗冷毒朽骨出盡自愈若附骨腐者可痊¶
　至骨腐則為終身癈疾矣　有毒自手足或頭面腫¶
<pb:KR3e0073_WYG_002-17b>¶
　起或兼疼痛止至頸項骨節去處如癧瘍貫珠此風¶
　濕流氣之症也宜加減小續命湯獨活寄生湯主之¶
　　有兩膝腫痛起或至遍身骨疼痛者此風濕痺又¶
　名癧節風宜附子八物湯　又有結核在項腋或兩¶
　胯軟肉處名曰&KR1506;癧癰屬冷症也又有小兒宿痰失¶
　道致結核於項頸臂膊胷背之處亦冷症也俱用熱¶
　藥敷貼¶
　　以上諸症皆原於腎腎主骨腎虚則骨冷而為患¶
<pb:KR3e0073_WYG_002-18a>¶
　　也所謂骨疽皆起於腎亦以其根於此也故用大¶
　　附子以補腎氣腎實則骨有生氣而疽不附骨矣¶
　　論瘡疽所致之由七十九¶
若氣血充實經絡通暢决無患者若氣血素虧或七情¶
　所傷經絡鬱結或腠理不宻六淫外侵隧道壅塞醫¶
　者須當察其所由辨其虚實庶不誤人¶
　　論癰可治不可治八十¶
發背腦疽脱疽腫痛赤色水衰火旺之色尚可治若黒¶
<pb:KR3e0073_WYG_002-18b>¶
　或紫火極以水之象也乃腎水已竭精氣已涸决不¶
　治¶
凡腫不髙色不赤不焮痛脈無力不飲食腫不潰腐不¶
　爛膿水清或多而不止肌肉不生屬元氣虚也皆難¶
　治宜峻補之或膿血既洩腫痛尤甚膿水敗臭煩躁¶
　時𠻳腹痛渴甚㵼利無度小便如淋乃惡症也皆不¶
　治¶
　未成膿不灸膿熟不開腐不去多致不救¶
<pb:KR3e0073_WYG_002-19a>¶
　腫而一日至四五月未成膿而痛者宜灸至不痛灸¶
　而不痛或麻木者明灸之¶
腫硬不作膿或痛或不痛或㣲痛或瘡頭如黍者灸之¶
　尤効亦有數日色尚㣲赤腫尚不起痛不甚膿不作¶
　者尤宜多灸勿拘日期更服甘温托裏藥切忌寒涼¶
　之劑¶
　瘀肉不腐桑柴火灸之¶
脈數發熱而痛者發於陽也可治脈不數不熱不痛者¶
<pb:KR3e0073_WYG_002-19b>¶
　發於隂也難治不痛最惡不可視為常疾此症不可¶
　不痛不可大痛頓悶者不治¶
　　腫瘍八十一¶
腫髙焮痛脈浮者邪在表也宜托之　如内托復煎散¶
腫硬痛深脈沈者邪在内也宜下之　如黄連内疎湯¶
　仙方活命飲苦參丸¶
外無焮腫内則便利調和者邪在經絡也宜調和榮衛¶
　托裏榮衞湯白芷升麻輩¶
<pb:KR3e0073_WYG_002-20a>¶
焮痛燥煩或咽乾作渴者宜降火　如黄連解毒湯¶
焮痛發熱或拘急或頭痛者邪在表也宜散之　如荆¶
　防敗毒散人參敗毒散輩¶
大痛或不痛者邪氣實也隔蒜灸之更用解毒　如仙¶
　方活命飲¶
煩躁飲冷焮痛脈數者邪在上也宜清之　如清涼飲¶
　或金銀花散¶
惡寒而不潰者氣實兼寒邪也宜宣而補之　如十宣¶
<pb:KR3e0073_WYG_002-20b>¶
　散¶
焮痛發熱汗多大渴便祕譫語者結陽症也宜下之¶
　如黄連内疎湯破棺丹輩¶
不作膿或熱而不潰者虚也宜補之　如補中益氣湯¶
　　八物湯　十全大補湯輩¶
焮痛或不痛及麻木者邪氣盛也隔蒜灸之¶
腫痛或不作膿者邪氣凝結也宜解之　如仙方活命¶
　飲¶
<pb:KR3e0073_WYG_002-21a>¶
腫痛飲冷發熱睡語者火也宜清之　如清心湯或防¶
　風通聖散加黄連¶
不作膿或不潰及不歛者陽氣虚也宜補之　如托裏¶
　消毒散　瘡後當調養¶
患後當調養若瘰癧流注之症尤當補益否則更患他¶
　症矣必難措治愼之　蠟礬丸　敗毒散　流氣飲¶
　　潰瘍八十二¶
膿熱不潰者陽氣虚也宜補之　如聖愈湯¶
<pb:KR3e0073_WYG_002-21b>¶
瘀肉不腐者宜大補陽氣更以桑柴火灸之　如參茋¶
　歸术¶
膿清或不歛者氣血俱虚宜大補　如八物湯¶
潰後食少無睡或發熱者虚也宜補之　如内補黄茋¶
　湯¶
倦怠懶言食少不睡者虚也宜補之　如黄耆人參湯¶
寒氣襲於瘡口不歛或䧟下不歛者温補之　如十全¶
　大補湯¶
<pb:KR3e0073_WYG_002-22a>¶
脈大無力或濇㣲而肌肉遲生者氣血俱虚也峻補之¶
　如十全大補湯¶
出血成膿多煩燥不眠者乃亡陽也急補之　膿多或¶
　清者血氣俱虚也宜峻補之¶
右關脈弱而肌肉遲生者宜健脾胃　如六君子湯¶
膿清補之不應及不痛或木悶及堅硬者俱不治¶
　　潰瘍作痛八十三¶
膿出而反痛者虚也宜補之¶
<pb:KR3e0073_WYG_002-22b>¶
凡膿潰之後脈濇遲緩者易愈以其有胃氣故也脈細¶
　而沈時直者裏虚欲變症也若痛尚未痊洪滑粗散¶
　者難療以正氣虚邪氣實也¶
脈數虚而痛者屬虚火宜滋隂　如托裏散加生地黄¶
脈數實而痛者邪氣實也宜泄之¶
脈實便祕而痛者邪在内也宜下之　如清涼飲¶
脈濇而痛者氣血虚寒也温補之　如定痛托裏散¶
若有膿為脂膜間隔不出或作脹痛者宜用針引之或¶
<pb:KR3e0073_WYG_002-23a>¶
　用利刀剪之腐肉堵塞者去之¶
　　潰瘍發熱八十四¶
脈浮或弱而熱或惡寒者陽氣虚也宜補氣　如補中¶
　益氣湯¶
脈濇而熱者血虚也宜補血　如四物湯　人參養榮¶
　湯¶
午前熱補氣為主　如四君子湯¶
午後熱者補血為主　如四物湯¶
<pb:KR3e0073_WYG_002-23b>¶
脈浮數發熱而痛者邪在表也宜散之　如補中益氣¶
　湯¶
脈沈數發熱而痛者邪在内也宜下之¶
　東垣云發熱惡熱大渇不止煩燥肌熱不欲近衣脈¶
　洪大按之無力或目痛鼻乾者非白虎湯症也此血¶
　虚發熱宜用當歸補血湯又有火鬱而熱者如不能¶
　食而熱自汗氣短者虚也以甘寒之劑㵼熱補氣如¶
　能食而熱口舌乾燥大便難者以辛苦大寒之劑下¶
<pb:KR3e0073_WYG_002-24a>¶
　之以泄火補水¶
膿血大泄當大補氣血為先雖有他症以末治之¶
凡癰大潰發熱惡寒皆屬氣血虚甚若左手脈不足者¶
　補血藥當多於補氣藥右手脈不足者補氣藥當多¶
　於補血藥切不可發表¶
附餘諸症十五條¶
　　論寒熱八十五¶
　大抵七情皆能動火各經之熱亦異當分治之東垣¶
<pb:KR3e0073_WYG_002-24b>¶
　曰晝則發熱夜則安静是陽氣自旺於陽分也　晝¶
　則安静夜則發熱煩燥是陽氣下䧟入隂中也名曰¶
　熱入血室　晝則發熱煩燥夜亦發熱煩燥是重陽¶
　無隂也當急㵼其陽峻補其隂　王註曰病熱而脈¶
　數按之不動乃寒盛格陽非熱也　形症是寒按之¶
　而脈皷擊於指下而盛者此謂熱盛拒隂非寒也傷¶
　寒論曰寸口脈㣲為陽不足隂氣上入陽中則洒浙¶
　惡寒　尺脈弱為隂不足陽氣下䧟入隂中則發熱¶
<pb:KR3e0073_WYG_002-25a>¶
　也　肺熱者輕手乃得㣲按全無日晡熱甚乃皮毛¶
　之熱其症必見喘欬寒熱輕者㵼白散重者涼膈散¶
　地骨皮散　心熱者㣲按至皮膚之下則熱少加力¶
　按之則不熱是熱在血脈也其症煩悶心痛掌中熱¶
　而噦以黄連㵼心湯導赤散硃砂安神丸　脾熱者¶
　輕按之不熱重按之亦不熱不輕不重熱在肌肉遇¶
　夜尤甚其症必怠惰嗜卧四肢不收無氣以動㵼黄¶
　散　肝熱者重按之肌肉之下至骨之上乃熱寅夘¶
<pb:KR3e0073_WYG_002-25b>¶
　時間尤甚其脈弦四肢滿悶便難轉筋多怒多驚四¶
　肢困熱筋痿不能起於牀㵼青丸柴胡引子　腎熱¶
　者重手按至骨分其熱蒸手如火其人骨蘇又如蟲¶
　蝕其骨困熱不任亦不能起於牀滋腎丸主之　徐¶
　用誠云面熱者足陽明　口中熱如膠足少隂　口¶
　熱舌乾足少隂　耳前熱手太陽　掌中熱手厥隂¶
　　少隂太隂　足下熱而痛足少隂　足外熱足少¶
　陽　身熱膚痛手少隂　身前熱足陽明　洒浙¶
<pb:KR3e0073_WYG_002-26a>¶
　寒熱手太隂　肩上熱肩似拔手太陽　中熱而喘¶
　足少隂　肩背熱及足小指外膁脛踝後皆屬足太¶
　陽　一身盡熱狂而妄聞妄見妄言足陽明　熱而¶
　筋縱緩不收足痿足陽明厥隂手少隂¶
丹溪曰惡寒者衛氣虚衰不能温分肉實表而惡寒者¶
　又有上焦之邪隔絶營衛不能升降出表而惡寒者¶
　東垣云晝則惡寒夜則安静是隂氣上溢於陽中也¶
　夜則惡寒晝則安静是隂血自旺於隂分也夜則惡¶
<pb:KR3e0073_WYG_002-26b>¶
　寒晝亦惡寒是重隂無陽也當急㵼其隂峻補其陽¶
　　七情所傷¶
　經云神傷於思慮則肉脱　意傷於憂愁則肢癈¶
　魂傷於悲哀則筋攣　魄傷於喜樂則皮槁　志傷¶
　於盛怒則腰脊難以俯仰也七情所傷氣血所損之¶
　症也當先滋養血氣¶
　　論精血¶
　夫月水之為物乃手太陽手少隂二經主之此二經¶
<pb:KR3e0073_WYG_002-27a>¶
　相為表裏在上為乳汁下為月水為經絡之餘氣苟¶
　外無六淫所侵内無七情所傷脾胃之氣壯則衝任¶
　之氣盛故為月水適時而至然面色痿黄四肢消瘦¶
　發熱口乾月水過期且少乃隂血不足也非有餘瘀¶
　閟之症宜以滋養血氣之劑徐而培之則經氣盛而¶
　經水自依期而下¶
　又云精未通而御女以通其精則四體有不滿之處¶
　異日有難狀之疾隂已痿而思色以降其精則精不¶
<pb:KR3e0073_WYG_002-27b>¶
　出而内敗小便道澁而為淋精已耗而復竭之則大¶
　小便道牽疼愈疼則愈欲大小便愈便則愈疼女人¶
　天癸既至踰十年無男子合則不調未踰十年思男¶
　子合亦不調不調則舊血不出新血誤行或潰而入¶
　骨或變而為腫或雖合而難子合男子多則瀝枯虚¶
　又産乳衆則血枯殺人觀其精血思過半矣又曰夫¶
　人之生以血氣為本人之病未有不先傷其氣血者¶
　世有室女童男積想在心思慮過當多致勞損男子¶
<pb:KR3e0073_WYG_002-28a>¶
　則神色先散女子則月水先閉何以致然蓋憂愁思¶
　慮則傷心心傷則血逆竭血逆竭則神色先散而月¶
　水先閉也火既受病不能營養其子故不嗜食脾既¶
　虚則金氣虧故發𠻳𠻳既作水氣絶故四肢乾木氣¶
　不充故多怒鬢髪焦筋骨痿俟五臟傳遍故卒不能¶
　死然終死矣此一種於勞中最難治蓋病起於五臟¶
　之中無有已期藥力不可及也若或自能改易心志¶
　用藥扶接如此則可得九死一生¶
<pb:KR3e0073_WYG_002-28b>¶
　又云室女月水乆不行切不可用青蒿等涼劑醫家¶
　多以室女血熱故以涼藥解之殊不知血得熱則行¶
　冷則凝(養生必/用方)言之甚詳此説大有理不可不知若¶
　經候㣲少漸漸不通手足骨肉煩疼日漸羸瘦漸生¶
　潮熱其脈㣲數此由隂虚血弱陽徃乗之少水不能¶
　滅盛火火逼水涸亡津液當養血益隂愼无以毒藥¶
　通之毒藥慓悍甚助陽火隂血得之則妄行脾胃得¶
　之則愈虛惟宜栢子仁丸澤蘭丸¶
<pb:KR3e0073_WYG_002-29a>¶
　　　論水腫八十八¶
　月水不通乆則血結於内生塊變為血瘕亦作血癥¶
　血水相併壅塞不通脾胃虚弱變為水腫所以然者¶
　脾候身之肌肉象於土土主尅水水血既併脾氣衰¶
　弱不能尅消致水氣流溢浸漬肌肉故腫滿也觀此¶
　豈宜用尅伐之劑¶
　　　論婦人病八十九¶
　婦人性情執滯不能寛解多被七情所傷遂致遍身¶
<pb:KR3e0073_WYG_002-29b>¶
　作痛或肢節腫痛或氣塡胷滿或如梅核塞喉嚥吐¶
　不出或痰涎壅盛上氣喘急或嘔逆惡心甚者渇悶¶
　欲絶産婦多有此症宜服四七湯先調滯氣更以養¶
　血之藥若因思憂致小便白濁者用此藥吞青州白¶
　丸子屢効¶
　　　論婦人熱勞九十¶
　婦人熱勞者由心肺壅熱傷於氣血氣血不調臟腑¶
　壅滯熱毒内積不得宣通之所致也其候心神煩燥¶
<pb:KR3e0073_WYG_002-30a>¶
　頰赤頭痛眼澁神昏四肢壯熱煩渇不止口舌生瘡¶
　神思昏沈嗜臥少寐飲食無味舉體酸疼或時心怔¶
　或時盗汗肌膚日漸消瘦故名熱勞也¶
　　　自汗忌利小便九十一¶
　自汗小便少不可以藥利之既已自汗則津液外亡¶
　小便自少若利之則榮衛枯竭無以制火煩熱愈甚¶
　當俟熱退汗止小便自行也兼此症乃陽明經大忌¶
　利小便¶
<pb:KR3e0073_WYG_002-30b>¶
　　　論下血九十二¶
　下血服涼血藥不應必應中氣虚不能攝血非補中¶
　升陽之藥不能愈切忌寒涼之劑亦有傷濕熱之食¶
　成腸癖而下膿血者宜苦寒之劑以内疎之脈弦絶¶
　濇者難治滑大柔和者易治¶
　　　論血崩九十三¶
　婦人崩中由臟腑傷損衝任二脈血氣俱虚故也二¶
　脈為經脈之海血氣之行外循經絡内營臟腑若氣¶
<pb:KR3e0073_WYG_002-31a>¶
　血調適經下依時若勞動過極臟腑俱傷衝任之氣¶
　虚不能約制其經血故忽然而下謂之崩中治宜大¶
　補氣血之藥舉養脾胃微加鎭墜心火之藥治其心¶
　補隂㵼陽經自止矣¶
　　　論治病不可責効太速九十四¶
　凡治病若患者責効太速及不戒七情或藥不分經¶
　絡虚實俱難治¶
　　　論寡婦病九十五¶
<pb:KR3e0073_WYG_002-31b>¶
　寡婦之病自古未有言者惟倉公與禇澄畧而論及¶
　寡者言師尼喪夫之婦獨居無陽欲男子而不可得¶
　是以鬱悒而成病也夫處閨門欲心萌而未遂致陰¶
　陽交争乍寒乍熱有類瘧疾乆則為勞又有經閉白¶
　淫痰逆頭風膈氣痞悶面䵟瘦瘠等症皆寡之病胗¶
　其脈獨肝脈弦出寸口而上魚際皆血盛而得經云¶
　男子精盛則思室女人血盛則懷胎是也¶
　　　論痿與柔風脚氣相類九十六¶
<pb:KR3e0073_WYG_002-32a>¶
　人身有皮毛血脈筋膜肌肉骨髓以成其形内則有¶
　心肝脾肺腎以主之若隨情妄用喜怒勞佚致内臟¶
　精血虚耗使皮血筋骨肉痿弱無力以運動故致痿¶
　躄狀與柔風脚氣相類柔風脚氣皆外所因痿則内¶
　臟不足之所致也¶
　　　論病犯不治九十七¶
　飲食不為肌膚水谷不能運化精微灌溉臟腑週身¶
　有脈神將何依故氣短而促真氣損也怠惰嗜卧脾¶
<pb:KR3e0073_WYG_002-32b>¶
　氣衰也小便不禁膀胱不藏也時有燥熱心下虚痞¶
　胃氣不能上榮也恍惚徤忘神明亂也犯此數者病¶
　皆不治¶
　　　論脚氣九十八¶
　若飲食自倍脾胃乃傷則胃氣不能施行脾氣不能¶
　四布故下流乗其肝腎之虚以致足腫加之房事不¶
　節陽虚隂盛遂成脚氣亦有内傷食脾胃之氣有虧¶
　不能上升則下注為脚氣者宜用東垣開結導引丸¶
<pb:KR3e0073_WYG_002-33a>¶
　開導引水運化脾氣如脾氣虚濕氣壅遏不通致面¶
　目發腫或痛者宜用導滯通經湯以疎導之¶
　脚氣由腎虚而生然婦人亦有病脚氣者乃因血海¶
　虚而七情所感遂成斯疾今婦人病此亦衆則知婦¶
　人以血海虚而得之與男子腎虚類也男女用藥同¶
　無異更當兼治七情無不効也脚氣雖云腫有淺深¶
　感有輕重其所受皆因真氣虚弱邪氣得以深襲若¶
　真氣壯實邪氣焉能為患耶故附骨疽及鶴膝風症¶
<pb:KR3e0073_WYG_002-33b>¶
　腎虚者多患之前人用附子者以温補腎氣而又能¶
　行藥勢散寒邪也¶
　凡濕痰濕熱或死血流注關節非辛温之劑開發腠¶
　理流通隧道使氣行血和焉能得愈但人謂附子有¶
　毒多不肯服若用童便炮製何毒之有况不常服何¶
　足為慮予中氣不足以補中益氣湯加附子服之三¶
　年何見其毒也經云有是病用是藥也故大防風湯¶
　活絡丹治脚氣鶴膝風症多効¶
<pb:KR3e0073_WYG_002-34a>¶
　活絡丹　夫病深伏在内非此藥莫能通達但近代¶
　始云此藥引風入骨如油如麺之説故後人多不肯¶
　服¶
　　　大抵有是病用是藥豈可泥此言以致難瘥¶
　　　論表虚及小便多少肺癰肺痿九十九¶
　經曰肺内主氣外司皮毛若肺氣虚則腠理不宻皮¶
　毛不澤肺受傷則皮毛錯縱故患肺癰肺痿腸癰必¶
　致皮毛如此以其氣不能滎養而然也亦有服表藥¶
<pb:KR3e0073_WYG_002-34b>¶
　見邪不解又復發表殊不知邪不解者非邪不能解¶
　多因腠理不宻而邪復入也專用發表則腠理愈虚¶
　邪愈易入反為敗症矣宜胗其脈邪在表者止當和¶
　解而實腠理乗虚復入者亦當和解兼實腠理故用¶
　托裏益氣之藥若小便赤澁為肺熱所傳小便短少¶
　為肺氣虚蓋肺為母腎為子母虚不能生子故也亦¶
　有小便頻數者亦為肺虚不能約制耳¶
　大抵勞傷血氣則腠理不宻風邪乘肺虚風熱相搏¶
<pb:KR3e0073_WYG_002-35a>¶
　鬱滯結不散以致喘𠻳若誤汗下過度則津液重亡¶
　遂成肺癰肺痿之症矣¶
　　桷按以上一十五條原係後病案中忽發揮者雖¶
　　非外科以其議論有切於雜症不敢脫畧故采附¶
　　諸論之後俾學者以便觀覽¶
　¶
　¶
　¶
<pb:KR3e0073_WYG_002-35b>¶
　¶
　¶
　¶
　¶
　¶
　¶
　¶
　外科理例卷二¶

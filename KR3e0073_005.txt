# -*- mode: mandoku-view; -*-
#+TITLE: 外科理例
#+DATE: 2015-08-24 23:07:20.285883
#+PROPERTY: ID KR3e0073
#+PROPERTY: BASEEDITION WYG    
#+PROPERTY: JUAN 卷五
<pb:KR3e0073_WYG_005-1a>¶
欽定四庫全書¶
　外科理例卷五¶
　　　　　　　　　　　　　明　汪機　撰¶
　　臂疽一百十五¶
一人年將六十五月患右臂膊腫盛上至肩下至手指¶
　色變皮膚凉六脈沉細而微此脈症俱寒乃附骨癰¶
　也開發已遲以燔針啟之膿清稀解次日肘下再開¶
　之加呃逆不絶與丁香柿蒂散兩服稍緩次日吃逆¶
<pb:KR3e0073_WYG_005-1b>¶
　尤甚自利臍腹冷痛腹滿食减時發昏憒灸左乳下¶
　黒盡處二七壮又處托裡温中湯一兩半與服或曰¶
　諸痛瘡瘍皆屬心火又時當盛暑而用薑附可乎予¶
　曰經云脈細皮寒㵼利前後飲食不入是為五虗况¶
　呃逆胃中虗寒此症内外相反須當舎時從症遂投¶
　之諸症悉去飲食倍進瘡勢温膿色正復用五香湯¶
　數服月餘而愈¶
　　機按此症多屬虗寒此方專用辛熱以治之其寒¶
<pb:KR3e0073_WYG_005-2a>¶
　　不用參术以補其虗葢因呃逆腹滿乃氣欝壅也¶
　　想必其人年雖老脈症雖虗而形體頗實非隂虗¶
　　呃逆比¶
一揮使臂腫一塊不痛不赤脈弱懶食時嘔以六君子¶
　(二/)加藿香酒炒芍藥嘔止食進再以八珍湯(十/四)二十¶
　餘劑膿成刺之又以十全大補而愈次年傷寒後臂¶
　復腫微痛乃傷寒餘毒也然無表症但虗弱耳先用¶
　十宣散四劑取參蓍芎歸扶助元氣防風桔梗白芷¶
<pb:KR3e0073_WYG_005-2b>¶
　厚朴行散腫結肉桂引經破血腫退三四再用八珍¶
　湯膿潰而愈至冬臂復作痛因服祛風藥反筋攣痛¶
　甚此血虗不能養筋筋虗不能束骨用加味十全大¶
　補湯(十/二)百貼而愈¶
一女臂患腫潰乆不歛寒熱交作五心煩熱飲食少思¶
　月水不通以逍遥散月餘少可更服八珍湯(十/四)加牡¶
　丹皮香附又月餘經通再加黄蓍白歛兩月餘而愈¶
　(此憑/症也)¶
<pb:KR3e0073_WYG_005-3a>¶
一人臂腫患毒作痛服寒凉藥食少大便不實予用理¶
　中丸二服更以六君子加砂仁藿香再以托裡膿潰¶
　而愈(此因治不應而變方也/)¶
　凡瘡痛甚者若禀厚有火宜苦寒藥若稟薄者宜補¶
　中益氣湯加芩連之類在下加黄栢人肥加荆防獨¶
　羌之類取其風能勝濕也¶
　婦左臂膽經部分結腫一塊年許不潰堅硬不痛肉¶
　色不變脈弱少食月水過期日晡發熱遇勞或怒則¶
<pb:KR3e0073_WYG_005-3b>¶
　痛此不足症也與參蓍歸术芎地芍藥貝母逺志香¶
　附桔梗牡丹皮甘草百餘貼而消(此因症/脈也)¶
　　大抵婦人之病多起於鬱鬱則氣血受傷百病¶
　　生矣¶
一人臂患漏口乾發熱喜膿不清稀脈來遲緩灸以豆¶
　䜴餅服八珍湯(十/四)加麥門五味軟柴胡地骨皮三月¶
　餘而愈後因房勞復潰膿清脈大辭不治果殁¶
　河間曰因病致虗為輕葢病勢尚淺元氣未虗也若¶
<pb:KR3e0073_WYG_005-4a>¶
　病初愈或飲食勞倦房勞加至羸損此因虗致損則¶
　為重病勢已過元氣已索故也¶
一兒臂患痘毒作抄按之復起此膿脹痛也刺之以托¶
　裡而愈¶
一婦臂結一塊已潰不歛灸以豆䜴餅更服托裏藥而¶
　愈¶
一人年踰三十素怯弱不能食冷臂患一毒脈虗弱予¶
　以托裏藥而消但飲食少思或作脹或吞酸日漸羸¶
<pb:KR3e0073_WYG_005-4b>¶
　瘦參苓等藥不應右尺脈弱此命門火衰不能生土¶
　遂以八味丸補土之原飲食漸進而愈(此憑脈/症也)¶
一媪左臂結核年餘方潰膿清不歛以十全大補湯(十/三)¶
　外用附子餅灸及貼補藥膏調護得冝百貼而愈(此/憑)¶
　(症/也)¶
一人多慮神勞年近五十左膞外側紅腫如粟予曰勿¶
　輕視得獨參湯數斤乃佳數貼而止旬餘值大風㧞¶
　木瘡上起一紅線繞背抵右肋與大料人參湯加芎¶
<pb:KR3e0073_WYG_005-5a>¶
　术補劑兩月而安　　機按此條因形因經而為治¶
　也¶
一婦臂痛筋攣不能屈伸遇寒則劇脈𦂳細此良甫所¶
　謂肝氣虗為風寒流於血脈經絡摶於筋筋不榮則¶
　乾急為痛先用舒筋湯(八/三)更用四物湯(九/)加牡丹皮¶
　澤蘭白术而愈亦有臂痛不能舉或轉左右作痛由¶
　中脘伏痰脾氣滯不行冝茯苓丸(一百/十三)或控涎丹治¶
　之(此因脈/處之治)¶
<pb:KR3e0073_WYG_005-5b>¶
一人手臂結核如粟延至頸項状似瘰&KR0659;此風濕流注¶
　用加减小續命湯(七/三)及獨活寄生湯(七/四)更以托裡藥¶
　倍加參蓍歸木百貼而愈¶
　　機按此條有症急脈認作風濕流注而治當時必¶
　　有所見也後用補劑百貼而愈是終不離于虗也¶
一兒三嵗臂患毒焮痛服解毒丸搽神功散(六/八)而消(此/條)¶
　(症脈不詳當/時必有所見)嘗治臂毒便閉煩燥服五福化毒丹(一/百)¶
　(九/)亦効若膿成急刺用紙撚醮麻油絍瘡内以膏藥¶
<pb:KR3e0073_WYG_005-6a>¶
　貼之若兒安静不必服藥候有膿取去仍用絍貼¶
一人肩患疽脈數飲槐花酒一服勢頓退再與金銀花¶
　黄蓍甘草十餘服而平(此憑/脈也)¶
　　槐花治濕熱之功最為神速胃寒不冝過劑¶
尹老家貧形志皆苦自幼頺疝孟冬於手陽明大腸經分出癰¶
　第四日稠膿臂外皆腫痛在手陽明左右經中其脈俱弦¶
　按之洪緩有力此得自八風之變以脈斷之邪氣在表¶
　飲食如常大小便如故腹中和口知味知不在裡也不惡¶
<pb:KR3e0073_WYG_005-6b>¶
　風寒只熱躁脈不浮知不在表也表裏既和邪在經脈¶
　之中故曰凝手血脈為癰是也癰出身半已上故風從¶
　上受因知為八風之變而瘡只在經脈之中法當却寒¶
　調和經脈中血氣使無凝滯可愈矣冝用以白芷升麻湯(一百/三九)¶
　　機按此方舉一身而言故陽明為一身之中若以¶
　　各經言之而陽明亦自有表裏中三等之劑太陽¶
　　亦有表裏中之方餘經皆可以類推也¶
一人年踰三十臂患癰潰而不痛膿稀脈弱丹溪曰疽¶
<pb:KR3e0073_WYG_005-7a>¶
　潰深而不痛者胃氣大虗不知痛也東垣曰膿水清¶
　稀瘡口不合氣血俱虗也理冝大補彼不聽服消毒¶
　藥氣血愈虗遂不救¶
　丹溪曰纔見腫痛叅之脈症倘有虗弱便與滋補氣¶
　血可保終吉又曰潰痬内外皆虗補接為主兹則見¶
　善不從自用巳智寧免死乎¶
一人年逾四十臂患毒焮痛作嘔服托裏消毒藥愈盛¶
　予用凉膈散二劑頓退更以四物湯加芩連四劑而¶
<pb:KR3e0073_WYG_005-7b>¶
　消¶
　　機按此則所謂腫瘍熱毒攻心而作嘔也¶
一人兩臂腫痛服托裏藥日盛予謂腫屬濕痛屬大此¶
　濕熱流注經絡也用人參敗毒散加威靈仙酒炒黄¶
　芩南星數劑漸愈更以四物湯(九/)加蒼术黄栢桔梗¶
　二十餘劑而消　　按此托裏藥日盛故改作濕熱¶
　治也¶
一尚書左臂肘患一紫泡根畔腫赤大腸脈芤予謂芤¶
<pb:KR3e0073_WYG_005-8a>¶
　主失血或積血公曰血痢未瘳以芍藥湯(九/十)二劑更¶
　以人參敗毒散(六/二)二劑瘡痢並愈¶
　　機按用芍藥湯以治血痢用敗毒散以治紫泡但¶
　　所録脈症未甚詳悉觀其所治多屬血熱而近實¶
　　也¶
　　背疽一百十六¶
焮痛或不痛及麻木者邪氣盛也隔蒜灸之痛者灸至¶
　不痛不痛者灸至痛毒隨火而散再不痛者須明灸¶
<pb:KR3e0073_WYG_005-8b>¶
　不隔蒜灸之或用黄連解毒散之類¶
右闗脈弱而肌肉遲生者冝健脾胃¶
頭痛拘急乃表症先服人參敗毒散一二劑如焮痛用¶
　金銀花散或槐花酒神効托裏散¶
焮痛腫硬脈實者以清凉飲仙方活命飲苦參丸¶
腫硬木悶疼痛發熱煩燥飲冷便秘脈沉實者内疎黄¶
　連湯或清凉飲大便巳利欲得作膿用仙方活命飲¶
　托裏散蠟礬丸外用神異膏¶
<pb:KR3e0073_WYG_005-9a>¶
飲食少思或不甘美用六君子湯加藿香連進三五劑¶
　更用䧺黄解毒散洗患處每日用烏金膏塗瘡口處¶
　候有瘡口即用紙作捻醮烏金膏絍入瘡内若有膿¶
　為脂膜間隔不出而作脹痛者冝用針引之腐肉堵¶
　塞者去之若瘀肉腐動用猪蹄湯洗如膿稠或痛飲¶
　食如常瘀肉自腐用消毒與托裏藥相兼服之仍用¶
　前二膏塗貼若腐肉已離好肉冝速去之如膿不稠¶
　不稀微有疼痛飲食不甘瘀肉腐遲更用桑柴灸之¶
<pb:KR3e0073_WYG_005-9b>¶
　亦用托裏藥若瘀肉不腐或膿清稀不焮痛者急服¶
　大補之劑亦用桑柴灸之以補接陽氣解散欝毒¶
　大抵氣血壮實或毒輕少者可假藥力或自腐潰怯¶
　弱之人熱毒中膈内外不通不行針灸藥無全功然¶
　此症若膿已成冝急開之否則重者潰通臓腑腐爛¶
　筋骨輕者延潰良肉難於収功因而不歛者多矣¶
一人患此痛甚服消毒藥愈熾予為隔蒜灸之而止與¶
　仙方活命飲二劑頓退以托裏藥潰而愈(此憑/症也)¶
<pb:KR3e0073_WYG_005-10a>¶
一婦發熱煩躁飲冷與黄連解毒湯四劑少愈更與托¶
　裏消毒散始潰與托裏藥而歛(此憑/症也)¶
一人已愈惟一眼畨出努肉如&KR0818;三月不愈乃傷風寒¶
　也以生猪油調藜蘆末塗之即愈亦有努出三寸許¶
　者烏梅塗之亦効但緩硫黄亦可(此憑/症也)¶
一人年踰五十患已五日焮腫大痛赤暈尺餘重如負¶
　石勢熾當峻攻察其脈又不冝遂先砭赤處出黒血¶
　碗許腫痛背重皆去更敷神効散及服仙方活命飲¶
<pb:KR3e0073_WYG_005-10b>¶
　二劑瘡口及砭處出黒水而消(此憑/症也)¶
　大抵瘡毒勢甚若用攻劑怯弱之人必損元氣因而¶
　變症者多矣¶
一人焮腫作痛脈浮數與内托復煎散二劑少退與仙¶
　方活命飲四劑痛止而潰再與托裏藥而愈(此憑脈/症也)¶
一人毒勢熾甚痛不可忍諸藥不應以仙方活命飲二¶
　劑諸症悉退又二劑而潰以金銀花散六劑而愈(此/憑)¶
　(症/也)¶
<pb:KR3e0073_WYG_005-11a>¶
一人厚味氣欝形實性重年近六十背疽醫與他藥皆¶
　不行惟飲香附末甚快自腫至潰始終只此一味而¶
　安然此等體實而又病實葢千百而一見也毎思香¶
　附經不言補惟不老湯乃言有益於老人用片子姜¶
　黄甘草香附三味以不老為名且引鐡瓮先生與劉¶
　君為證夫豈無其故哉葢於行中有補之理耳天之¶
　所以為天健而有常因其不息所以生生無窮正如¶
　茺蔚活血行氣有補隂之妙故名益母胎産所恃者¶
<pb:KR3e0073_WYG_005-11b>¶
　氣血也胎前無滯産後無虗以其行中有補也夏枯¶
　草治瘰&KR0659;亦然(此因情/性而治)¶
一人感冐後發痓不醒人事磨死膂肉三寸許一塊此¶
　膀胱經必有濕熱其脈果數予謂死肉最毒冝速去¶
　之否則延害良肉多致不救取之果不知痛因痓不¶
　止疑為去肉所觸予曰非也由風熱未已彼不聴另¶
　用乳没之劑愈盛復請治予以怯風消毒敷貼飲以¶
　怯風凉血化痰降火之劑而愈　　按此因脈因症¶
<pb:KR3e0073_WYG_005-12a>¶
　而處治也¶
一通府發背十餘日勢危脈大先飲槐花酒二服殺其¶
　勢退再飲敗毒散二劑更飲托裡藥數劑漸潰又¶
　周桑柴燃炙患處毎日灸良乆仍貼膏藥灸至數次¶
　膿潰腐脱以托裏藥加白术陳皮月餘而愈¶
　　按此先發後補當時必有所見也惜乎脈症不甚¶
　　詳悉¶
一縣尹發背六七日滿背腫痛勢甚危隔蒜灸百壮飲¶
<pb:KR3e0073_WYG_005-12b>¶
　槐花酒二椀即睡覺用托裏藥消毒十去五六令將¶
　桑柴燃患處而潰數日而愈¶
一侍御髀&KR2437;患毒痛甚服消毒藥不减飲槐花酒一服¶
　勢隨大退再用托裏消毒藥而愈¶
　大抵腫毒非用蒜灸及飲槐花酒先殺其勢雖用托¶
　裏諸藥其効未必甚速(按前條皆先/㵼後補法)¶
一園丁發背甚危取金銀藤五六兩搗爛入熱酒一鍾¶
　絞取汁温服柤罨患處四五服而平彼用此藥治瘡¶
<pb:KR3e0073_WYG_005-13a>¶
　足以養身成家遂棄園業葢金銀花治瘡未成即散¶
　已成即潰有回生之功¶
一婦半月餘尚不發起不作膿痛甚脈弱隔蒜灸二十¶
　餘壮而止更服托裏藥漸潰膿清而瘀肉不腐以大¶
　補藥及桑柴灸之漸腐取之而尋愈(此憑脈/症也)¶
一人腐肉漸脱而膿微清飲食無味以十宣散去白芷¶
　防風加茯苓白术陳皮月餘而歛(此憑/症也)¶
一人將愈但肌肉生遲脾胃俱虗以六君子湯加芎歸¶
<pb:KR3e0073_WYG_005-13b>¶
　五味黄蓍治之而愈(此憑/症也)¶
一人已愈惟一口不歛脈浮而濇以十全大補湯治之¶
　而愈(此憑/脈也)¶
一老人七十餘背疽徑尺餘雜服五香湯十宣散數十¶
　貼膿血腥穢嘔逆不食旬餘病人自言服十宣散膈¶
　中不安且素有淋病三十年今苦淋痛嘔逆及不得¶
　睡而巳急煎參蓍歸术膏以牛膝湯入竹&KR0377;調化與¶
　之三日盡藥斤半淋止思食七日盡藥四斤膿自湧¶
<pb:KR3e0073_WYG_005-14a>¶
　出得睡兼旬而安時六七月也(此憑/症也)¶
一人年六十餘好酒肉背疽見膿嘔逆發熱得十宣巳¶
　多醫以嘔逆投嘉禾散加丁香時七月大熱脈洪數¶
　有力予曰脈症在潰痬尤忌然形氣尚可為只與獨¶
　參湯加竹&KR0659;盡藥十五六斤竹百餘竿而安予曰此¶
　幸耳不薄味必再發後因夏月醉坐池中左脇傍生¶
　軟塊如餅二年後潰為疽自見脈症如前仍服參膏¶
　竹&KR0377;而安¶
<pb:KR3e0073_WYG_005-14b>¶
　二人年老血氣弱無以供給膿血胃虗而嘔若與十¶
　宣寧保無危¶
　　機按後條乃膏粱積熱之變冝用寒凉之劑兹用¶
　　驟補葢以年老潰瘍故也¶
一婦發背用托裏消毒藥二十餘劑而潰因怒頓吐血¶
　五六椀氣弱脈細此氣血虗極也令服獨參膏斤許¶
　少緩更以參蓍歸木陳皮炙甘草三十餘劑瘡口漸¶
　合若投犀角地黄湯沉寒之藥鮮不悞矣(此憑脈/症也)¶
<pb:KR3e0073_WYG_005-15a>¶
一婦年踰四十發背治以托裏藥而潰或嘔而瘡痛胃¶
　脈弦𦂳彼為餘毒内攻東垣云吐嘔無時手足逆冷¶
　臟腑虗也丹溪曰潰後發嘔不食者濕氣侵内也又¶
　云膿出反痛虗也今胃脈弦𦂳木乗土位其虗明矣¶
　用六君子(二/)加酒炒芍藥砂仁藿香彼自服護心散¶
　嘔愈盛復邀治仍用前藥更以補氣血藥兩月而愈¶
　(此憑脈/症也)¶
　大抵濕氣内侵或感穢氣而作嘔必喜温而脈弱熱¶
<pb:KR3e0073_WYG_005-15b>¶
　毒内攻而作嘔必喜凉而脈數必須辨認明白亦有¶
　大便不實或腹痛或膨脹或嘔吐或吞酸噯腐此腸¶
　胃虗寒冝理中丸不應加熟附子二三片有侵晨作¶
　㵼者名曰腎泄冝二神丸有食少漸瘦者為脾腎虗¶
　尤冝二神丸又治夢遺生肌肉聖藥予嘗飲食少思¶
　吞酸噯腐諸藥不應惟服理中丸及附子理中丸有¶
　効葢此皆因中氣虗寒不能運化欝滯所致故用温¶
　補之劑中氣温和自無此症¶
<pb:KR3e0073_WYG_005-16a>¶
一人渴後發背未潰脈數無力此隂虗火動㕮咀加减¶
　八味丸二劑稍緩次用丸藥而愈(此憑脈/症也)¶
一人年踰五十發背生肌太早背竟腐潰更泄㵼脈微¶
　緩用二神丸先止其㵼次用大補藥以猪蹄湯洗浄¶
　用黄蓍末填滿患處貼以膏藥喜其初起時多用蒜¶
　灸故毒不内攻兩月而愈(此憑脈/症也)¶
一婦因子遲服神仙聚寳丹背生癰甚危脈散大而濇¶
　急以加减四物湯百餘貼補其隂血幸質厚易於収¶
<pb:KR3e0073_WYG_005-16b>¶
　救¶
　　機按此條因服食因脈而處治也¶
一人背瘡如椀大潰見五臟僅膈膜耳自謂必死精要¶
　取大鯽魚一枚去腸臟以羯羊糞填實焙令焦黒極¶
　燥為末乾摻之瘡口遂合累用有効須膿少欲生肌¶
　時用之¶
　　機按此二味有補土功土主肌肉故用生肌¶
一人背疽徑尺穴深而黒家貧得此急作參蓍歸术膏¶
<pb:KR3e0073_WYG_005-17a>¶
　與之三日以艾芎湯洗之氣息奄奄然可飲食毎日¶
　作多肉餛飩大椀與之盡藥膏五斤餛飩三十椀瘡¶
　漸合肉與餛飩補氣有益者也¶
　　機按此條因饑寒多虗故用此補法也¶
一老婦患此初生三頭皆如粟腫硬木悶煩躁至六日¶
　其頭甚多脈大按之沉細為隔蒜灸及托裏漸起發¶
　尚不潰又數劑内外雖腐惟筋所隔膿不得出脹痛¶
　不安予謂須開之彼不從後雖自穿毒已攻深矣亦¶
<pb:KR3e0073_WYG_005-17b>¶
　没¶
一婦素弱未成膿大痛發熱予欲隔蒜灸以拔其毒令¶
　自消不從而殁¶
　大抵發背之患其名雖多惟隂陽二證為要若發一¶
　頭或二頭其形焮赤腫高頭起疼痛發熱為癰屬陽¶
　易治　若初起一頭如黍不腫不赤悶痛煩躁大渴¶
　便秘睡語咬牙四五日間其計數十其瘡口各含如¶
　一粟形似蓮蓬故名蓮蓬發積日不潰按之流血至¶
<pb:KR3e0073_WYG_005-18a>¶
　八九日或數日其頭成片所含之物俱出通結一衣¶
　掲去又結其口共爛為一瘡其膿内攻色紫黯為疽¶
　屬隂難治脈洪滑者尚可沉細尤難如此惡症惟隔¶
　蒜灸及塗烏金膏有效　　凡人背近脊并髀皮裡¶
　有筋一層患此症者外皮雖破難潰以致内膿不出¶
　令人脹痛苦楚氣血轉虗變症百出若待自潰多致¶
　不救必須開之兼以托裏常治此症以利刀剪之尚¶
　不能去以此堅物待其自潰不亦反傷非氣血壮實¶
<pb:KR3e0073_WYG_005-18b>¶
　者未見其能自潰也¶
一弱婦外皮雖腐内膿不潰脹痛煩熱不安予謂冝急¶
　開之膿一出毒即解痛即止諸症自退待其自潰不¶
　惟疼痛潰爛愈深彼不從待將旬日膿尚未出人已¶
　痛疲矣須針之終不能収歛竟至不起¶
一人潰而瘀肉不腐予欲取之更以峻補不從而没¶
一婦發背待其自破毒氣内攻而殁開遲故也東垣云¶
　過時不烙反攻於内内既消敗不死何待¶
<pb:KR3e0073_WYG_005-19a>¶
一指揮年踰五十發背形症俱虗用托裏藥而潰但腐¶
　肉當去彼懼不從延至旬日則好肉皆敗矣雖投大¶
　劑毒甚不救　古人謂壊肉惡如狼虎毒如蜂螫緩¶
　去則戕性命信哉¶
一人年踰四十發背心脈洪數勢危劇經曰痛癢瘡瘍¶
　屬心火心脈洪數乃心火熾甚心主血心氣滯則血¶
　不流故生癰也騎竹馬灸　其穴是心脈所遊之地¶
　急用隔蒜灸以㵼心火拔其毒再用托裏消毒而愈¶
<pb:KR3e0073_WYG_005-19b>¶
　(此憑/脈也)¶
一人發背十八日瘡頭如粟内如錐痛極時有悶瞀飲¶
　食不思氣則愈虗以大艾隔蒜灸十餘壮不知熱内¶
　痛不减遂明灸二十餘壮内痛悉去毒氣大發飲食¶
　漸進更用大補湯及桑柴燃灸瘀肉漸潰(此憑/症也)¶
一人發背瘡頭甚多腫硬色紫不甚痛不腐潰以艾鋪¶
　患處灸之更用大補藥數日死肉脱去而愈(此因症/處治也)¶
一人發背焮痛如灼隔蒜灸三十餘壮腫痛悉退更用¶
<pb:KR3e0073_WYG_005-20a>¶
　托裏消毒藥而愈(此憑/症也)¶
一人發背已四五日瘡頭雖小根畔頗大隔蒜灸三十¶
　餘壮其根内消惟瘡頭作膿數日而愈¶
一人忽惡心大椎骨甚癢須臾臂不能舉神思甚倦此¶
　謂夭疽危病也隔蒜灸癢愈盛乃明灸(著肉/灸也)五十餘¶
　壮癢止旬日而愈精要謂之灸有回生之功信矣¶
一人患此已四日瘡頭如黍焮痛背重脈沉實與黄連¶
　内疎湯二劑少退更與仙方活命飲二劑而消(此憑/脈症)¶
<pb:KR3e0073_WYG_005-20b>¶
　(也/)¶
一婦腫痛發熱睡語脈大用清心湯一劑而安以金銀¶
　花甘草天花粉當歸𤓰蔞黄蓍數劑漸潰更以托裏¶
　藥而愈(此憑脈/症也)¶
一人背毒焮痛發熱飲冷多汗便秘譫言以破棺丹二¶
　丸而寧以金銀花四劑而膿成開之更用托裏藥而¶
　愈¶
一太監發背腫痛色紫脈息沉數良甫曰脈數發熱而¶
<pb:KR3e0073_WYG_005-21a>¶
　痛者發于陽也且瘡瘍赤甚則紫火極似水也詢之¶
　常服透骨丹半載乃積温成熱所致遂以内疎黄連¶
　湯再服稍平更用排膿消毒藥及猪蹄湯太乙膏而¶
　愈¶
　　機按此條因脈因服食而為之處治也¶
一人傷寒後亦患此甚危取去死肉以神効當歸膏敷¶
　貼飲内疎黄連湯狂言愈盛脈愈大便用凉隔散(二/六)¶
　二劑又以四物湯(九/)加芩連數劑而愈¶
<pb:KR3e0073_WYG_005-21b>¶
　　機按此條脈症不甚詳悉觀其下後狂愈盛脈愈¶
　　大似屬虗也仍用凉膈散下之此必形實進食故¶
　　用此也¶
　大凡患瘡者責效太迫一二劑未應輒改服他藥反¶
　致有悞不思病有輕重治有緩急而槩欲效于一二¶
　劑難矣況瘡瘍一症其所由來固深以乆又形症在¶
　外肌肉潰損較之感冐無形之疾不同安可旦夕取¶
　效患者審之¶
<pb:KR3e0073_WYG_005-22a>¶
一人形實色黒背生紅腫近髀骨下痛甚脈浮數而洪¶
　𦂳正冬月與麻黄桂枝湯加酒栢生附子𤓰蔞子甘¶
　草節人參羌活青皮黄蓍半夏生薑六貼而消此亦¶
　内托裏之意　　機按此條因時因脈而制方也¶
一水部年踰四十髀&KR2437;患毒已半月頭甚多大如粟許¶
　内痛如刺飲食不思怯甚脈歇至此元氣虗疽蓄於¶
　内非灸不可遂灸二十餘壮飲以六君子(二/)加藿香¶
　當歸數劑瘡勢漸起内痛頓去胃脈漸至但瘡色尚¶
<pb:KR3e0073_WYG_005-22b>¶
　紫瘀肉不潰此陽氣尚虗也用桑柴火灸以接陽氣¶
　解散其毒仍以前藥加參蓍歸桂色赤膿稠瘀肉漸¶
　腐取去兩月餘而愈(此憑脈/症也)¶
　夫邪氣沉伏真氣怯弱不能起發須灸灸而兼大補¶
　若投常藥待其自潰鮮不悞矣¶
一人年踰六十冬至後疽發背五七日腫勢約七寸許¶
　不任其痛視之膿成彼懼開發越三日始以燔針開¶
　之以開遲迨二日變症果生覺重如負石熱如炳火¶
<pb:KR3e0073_WYG_005-23a>¶
　痛楚倍常六脈沉數按之有力此膏粱積熱之變邪¶
　氣酷熱固冝治之以寒藥但時月嚴凝有用寒逺寒之¶
　戒經曰假者反之雖違其時以從其症可也急作清¶
　凉飲子加黄連秤一兩半作一服利下兩行痛减七¶
　分翌日復進其症悉除月愈平復¶
　　機按此條因厚味因脈而為之治法也¶
一人初生如粟悶痛煩渇便秘脈實此毒在臟也予謂¶
　冝急疎去之以絶其源使毒不致外侵彼以為小恙¶
<pb:KR3e0073_WYG_005-23b>¶
　乃服尋常之藥後大潰而沒¶
一士因脚弱求診兩手脈背浮洪稍皷飲食如常懶於¶
　言動肌起白屑如麩片時在冬月予作極虗處治詢知¶
　半年前背臀腿三處自夏至秋冬節次生疽率用五¶
　香連翹湯十宣散今結痂乆矣急煎參蓍歸术膏以¶
　二陳湯化開服之三日盡藥一斤半白屑没大半呼¶
　吸覺有力補藥應効已漸病家嫌緩自作風病治煉¶
　青礞石二錢半以青州白丸作料煎飲子頓服之予¶
<pb:KR3e0073_WYG_005-24a>¶
　諫不聽因致不救¶
一人背瘡毒氣未盡早用生肌背竟潰爛予以解毒藥¶
　治之得愈　　又一人患毒氣始發驟用生肌其毒¶
　内攻而死¶
一人年踰四十發背五日不起肉色不變脈弱少食大¶
　便不實予謂凡瘡未潰脈先弱難於収歛用托裏消¶
　毒散服二劑方起發彼惑一嫗言貼膏藥服攻毒劑¶
　反盛背如負石復請予治隔蒜灸三十餘壮彼云負¶
<pb:KR3e0073_WYG_005-24b>¶
　石已去但癢痛未知更用托裏藥知痛癢膿清前藥¶
　倍加參蓍佐以薑桂膿稍稠又為人惑外貼猪腰子¶
　抽膿血内服硝黄遂流血五六椀許連泄十餘行腹¶
　内如氷飲食不進不得已速予診之脈盡脱不可救¶
　葢其症屬大虗一於温補猶恐不救况用攻伐不死¶
　何待¶
一人發背十餘日瘡頭如粟許腫硬木悶肉色不變寒¶
　熱拘急脈沉實此毒在内也先以黄連内疎湯次以消¶
<pb:KR3e0073_WYG_005-25a>¶
　毒托裏藥其毒始發奈速用生肌患處忽若負重身¶
　如火焮後竟不起¶
　東垣云毒氣未盡速用生肌縱平復必再發若毒氣¶
　入腹十死八九大抵毒氣盡脾氣壮則肌肉自生生¶
　肌藥不用亦可¶
一冝人年逾六十發背三日肉色不變頭如粟許肩背¶
　加重寒熱飲冷脈洪數良甫曰外如麻裏如𤓰齊氏¶
　曰増寒壮熱所患必深又曰肉色不變發於内也用¶
<pb:KR3e0073_WYG_005-25b>¶
　人參敗毒散(六/二)二劑又隔蒜灸五十餘壮毒始發背¶
　始輕再用托裏藥漸潰顧氣血虗甚作渇服參蓍歸¶
　苄等渇止彼欲速愈自用草藥罨患處毒氣復入遂¶
　不救¶
　大抵老弱患瘡瘡頭不起或堅如牛領皮多不待潰¶
　而死潰後氣血不能培養者亦死凡瘡初潰毒正發¶
　越冝用膏藥吸之參蓍等藥托之若反用藥遏之毒¶
　氣内攻者必不救也¶
<pb:KR3e0073_WYG_005-26a>¶
一女背&KR2437;結一核如錢大不焮但倦怠少食日晡發熱¶
　脈軟而濇此虗勞氣欝所致予用益氣養血開欝之¶
　藥復令飲人乳精神稍健彼不深信又服流氣飲食¶
　遂少四肢痿其父悔復請予予謂决不起矣果殁¶
一婦發熱作痛專服降火敗毒藥潰後尤甚煩躁時𠻳¶
　小便如淋皆惡症也辭不治果殁¶
　此症雖云屬火未有不由隂虗而致者故經云督脈¶
　經虗從腦而出膀胱經虗從背而出豈可專泥於火¶
<pb:KR3e0073_WYG_005-26b>¶
一太守腫硬不澤瘡頭如粟脈洪大按之即濇經云骨¶
　髓不枯臟腑不敗者可治然腫硬色夭堅如牛領之¶
　皮脈更濇精氣已絶矣不治¶
一冝人發背膿熟不開昏悶不食此毒氣入内也斷不¶
　治強之針膿椀許稍甦須臾竟亡¶
　大抵血氣壮實膿自湧出老弱之人血氣枯槁必須¶
　迎而奪之順而取之若毒結四肢砭刺少緩腐潰深¶
　大亦難収歛結於頰項胸腹𦂳要之地不問壮弱急¶
<pb:KR3e0073_WYG_005-27a>¶
　冝針刺否則難治¶
一人背瘡潰䧟色紫舌卷予謂下䧟色紫陽氣脱也舌¶
　卷嚢縮肝氣絶也經曰此筋先死庚日篤辛日死果¶
　立秋日而殁¶
　　臀癰一百十七(附腿痛/脚跟疽)　(環跳疽/腿&KR1012;)　(腿氣/)¶
焮痛尺脈𦂳而無力者托之¶
腫硬痛甚者隔蒜灸之更以托裡¶
不作膿而痛者解毒為主¶
<pb:KR3e0073_WYG_005-27b>¶
不作膿者托裏為主¶
不潰或潰而不歛者托裏為主¶
一人臀癰腫硬作痛尺脈浮𦂳按之無力以内托羌活¶
　湯一劑痛止再金銀花散四劑膿潰而愈¶
一人臀癰腫硬痛甚隔蒜灸之更服仙方活命飲二劑¶
　痛止腫消以托裡消毒散加黄栢蒼术羌活瘡頭潰¶
　而愈¶
一人臀癰作膿而痛以仙方活命飲二劑痛止更以托¶
<pb:KR3e0073_WYG_005-28a>¶
　裏消毒散膿潰而瘥(此條無/脈可據)¶
一人臀癰不作膿飲食少思先以六君子加芎歸黄蓍¶
　飲食漸進更以托裡散膿潰而愈¶
一人潰而膿清不歛灸以豆䜴餅更飲十全大補湯兩¶
　月餘而痊¶
凡瘡不作膿或不潰或潰而不歛皆氣血虗也若膿清¶
　稀尤虗甚也¶
一人臀癰膿水不止肌漸瘐食少思胃脈微弦以六君¶
<pb:KR3e0073_WYG_005-28b>¶
　子加藿香當歸數劑食遂進以十全大補湯炙以豆䜴¶
　餅兩月餘而痊¶
一弱人臀癰膿成不潰以十全大補湯數劑始托起乃¶
　針之又二十餘劑而愈夫臀居僻位氣血罕到老弱¶
　患之尤冝補其氣血庶可保痊¶
一人腿内側患癰未作膿而腫痛以内托黄蓍柴胡湯¶
　二劑少愈又二劑而消¶
一人臀漫腫色不變脈活數無力膿將成尚在内欲治¶
<pb:KR3e0073_WYG_005-29a>¶
　以托裏藥待發出而用針彼欲内消服攻伐藥愈虗¶
　復求治仍投前藥托出針之以大補藥而愈¶
　凡瘡毒氣已結不起者但可補其氣血使膿速成而¶
　針去不可論内消之法膿成又當辨其生熟淺深而¶
　針之若大按乃痛者膿深也小按便痛者膿淺也按¶
　不甚痛未成膿也按之即復起者膿也按之不復起¶
　者無膿也若腫高而軟者發於血脈也腫下而堅發¶
　於筋骨也肉色不變者發於骨髓也¶
<pb:KR3e0073_WYG_005-29b>¶
一人腿外側患癰漫腫大痛以内托黄蓍湯酒煎二劑¶
　少可更以托裏數劑潰之而愈¶
一婦腿癰乆而不愈瘡口紫䧟膿水清稀予以為虗彼¶
　不信乃服攻毒之劑虗症蜂起復求治灸以附子餅¶
　服十全大補湯百餘貼而愈¶
　凡瘡膿清及不歛者或䧟下皆氣血虗極也最冝大¶
　補否成敗症若更患他症卒難治療¶
一人腿癰内潰針之膿出四五椀許惡寒畏食脈診如¶
<pb:KR3e0073_WYG_005-30a>¶
　絲此陽氣微也以四君子加炮附子畏寒少止又四¶
　劑而止以六君子加桂數劑飲食頗進乃以十全大¶
　補及灸附子餅兩月而愈¶
一老腿癰膿自潰忽發昏瞀脈細而微此氣血虗極也¶
　以大補之劑而甦¶
一弱人流注内潰出敗膿五六椀口眼歪斜脈亦虗極¶
　乃虗甚也非真中風以獨參湯加附子一錢二劑更¶
　以大補藥月餘而痊¶
<pb:KR3e0073_WYG_005-30b>¶
　大抵膿血大泄當大補氣血為先雖有他症以末治¶
　之凡癰大潰發熱惡寒皆屬氣血虗甚若左脈不足¶
　者補血藥多于補氣藥右脈不足者補氣藥多於補¶
　血藥切不可發表¶
一婦腰痛脚弱弛長不能動履以人參敗毒散加蒼术¶
　黄栢澤瀉而愈¶
　　此條脚弱弛長屬濕熱也故憑症而治¶
一婦環跳穴痛肉色不變脈𦂳數此附骨疽也膿未成¶
<pb:KR3e0073_WYG_005-31a>¶
　用内托黄蓍酒煎湯加青皮龍膽草山梔數劑而止¶
一人腿癰兼筋攣痛脈弦𦂳用五積散加黄栢柴胡蒼¶
　术而痊(此憑脈憑症而/作濕熱治也)¶
一婦附骨疽乆不愈膿水不絶皮膚瘙癢四肢痿軟予¶
　以為虗欲補之彼惑為風疾遂服祛風藥竟致不救¶
　陳無擇云人身有皮毛血脈筋膜肌肉骨髓以成其¶
　形内則有心肝脾肺腎以主之若隨情妄用喜怒勞¶
　佚致内臓精血虗耗使皮血筋骨肉痿弱無力以運¶
<pb:KR3e0073_WYG_005-31b>¶
　動故致痿&KR0146;状與柔風脚氣相類柔風脚氣皆外所¶
　因痿則内臟不足也¶
一人拊骨疽腫硬發熱骨痛筋攣脈數而沉用當歸拈¶
　痛湯而愈¶
一人腿根近環跳穴痛徹骨外皮如故脈數帶滑此附¶
　骨疽膿將成用托裏藥六劑腫起作痛脉滑數已成¶
　針之出椀許更加補劑月餘而瘳¶
一人腿内患癰漫腫作痛四肢厥咽嚨塞發寒熱諸治¶
<pb:KR3e0073_WYG_005-32a>¶
　不應乃邪欝經絡而然也用五香連翹湯一劑諸症¶
　少退又服大便行二次諸症悉退而愈(此因諸治不/効故作欝治)¶
　(而用五/香也)¶
一婦左腿痛不能伸脈弦𦂳按則濇以五積散二劑痛¶
　少止又二劑而止以神應養真而愈(脈弦𦂳濇屬寒/故用五積散辛)¶
　(熱以/散之)¶
一人腿痛膝微腫輕診則浮按之弦𦂳此鶴膝風也與¶
　大防風湯二劑已退二三彼謂附子有毒乃服敗毒¶
<pb:KR3e0073_WYG_005-32b>¶
　藥日漸消瘦復求治予謂今飲食不為肌膚水榖不¶
　能運化精微灌溉臟腑週身百脈神將何依兹故氣¶
　短而促其氣損也怠惰嗜卧脾氣虗也小便不禁膀¶
　胱不藏也時有躁熱心下虗痞胃氣不能上榮也恍¶
　惚健忘神明亂也不治後果殁　此症多患於不足¶
　之人故以加减小續命大防風二湯有効若用攻毒¶
　藥必悞¶
一婦患脚氣或時腿腫筋攣腹痛諸藥不應漸危篤諸¶
<pb:KR3e0073_WYG_005-33a>¶
　書云八味丸治足少隂脚氣入腹疼痛上氣喘促欲¶
　死遂投一服頓退又服而愈腎經虗盡之人多有此¶
　患乃腎水乗心尅火死不旋踵冝急服¶
一人腿痛兼筋攣骨痛脈弦𦂳以大防風湯六劑筋攣¶
　少愈又二劑而腫消但内一處尚作痛脈不弦𦂳此¶
　寒邪已去乃所滯瘀濁之物欲作膿故痛不止用托¶
　裏藥數劑腫發起脈滑數乃膿已成針之用十全大¶
　補湯月餘而安(按已前數條皆筋攣骨痛而/脈弦𦂳可見弦𦂳多主寒邪)¶
<pb:KR3e0073_WYG_005-33b>¶
一婦膝腫痛遇寒痛益甚月餘不愈諸藥不應脈弦𦂳¶
　此寒邪深伏於内也用大防風湯與火龍丹治之而¶
　消¶
　大抵此症雖云腫有淺深感有輕重其所受皆因真¶
　氣虗弱而邪得以深襲故附骨癰疽及鶴膝風症腎¶
　虗者多有之前人用附子者以温補腎氣而又能行¶
　藥勢散寒邪也亦有體虗之人秋夏露卧為冷氣所¶
　襲寒熱伏結多成此症不能轉動乍熱而無汗按之¶
<pb:KR3e0073_WYG_005-34a>¶
　痛應骨者是也若經乆不消極隂生陽寒化為熱而¶
　潰也若被賊風所甚傷患處不甚熱而洒浙惡寒不¶
　時汗出熨之痛少止須大防風湯火龍膏治之又有¶
　攣曲偏枯堅硬如石謂之石疽若熱緩積不潰肉色¶
　赤紫皮肉俱爛名緩疽其始末皆冝服前湯欲其驅¶
　散寒邪以補虗托裏也¶
一人右腿赤腫焮痛脈沉數用當歸拈痛湯四肢反痛¶
　乃濕毒壅遏又况下部藥力難達非藥不對症遂砭¶
<pb:KR3e0073_WYG_005-34b>¶
　患處去毒血仍用前藥一劑頓减又四劑而消¶
一人先腿痛後又四肢皆痛遊走不定至夜益甚服除¶
　濕敗毒之劑不應脈滑而濇濕痰濁血為患以二陳¶
　湯加蒼术羌活桃仁紅花牛膝草烏治之而愈(活與/濇相)¶
　(反北云/活謂少)¶
　凡濕痰濕熱或死血流注闗即非辛温之劑開發腠¶
　理流通隧道使氣行血和安能得愈¶
一人腿痛毎痛則痰盛或作嘈雜脈滑而數以二陳湯¶
<pb:KR3e0073_WYG_005-35a>¶
　加升麻二术澤瀉羌活南星治之而安(此憑/脈也)¶
一人素有脚氣脇下作痛發熱頭暈嘔吐腿痺不仁服¶
　消毒護心等藥不應左闗脈𦂳右闗脈弦此亦脚氣¶
　也以半夏左經湯治之而愈¶
一人脚軟腫痛發熱飲冷大小便秘右闗脈數乃足陽¶
　明經濕熱下注也以大黄左經湯服而愈¶
一人膁脛兼膝脚皆焮痛治以加味敗毒而愈¶
一人兩腿痛脈活而遲此濕痰所致以二陳湯加术黄¶
<pb:KR3e0073_WYG_005-35b>¶
　栢羌活澤瀉而愈(此憑/脈也)¶
一人兩腿腫痛脈滑而緩此濕痰所致先以五苓散加¶
　蒼术黄栢二劑少愈再以二陳二术檳榔紫蘇羌滑¶
　獨活牛膝黄栢而差(此憑/脈也)¶
　夫濕痰之症必先以行氣利濕健中為主若中氣和¶
　則痰消而濕亦無所容矣¶
一婦兩腿痛脈濇而數此血虗兼濕熱先以蒼术黄栢¶
　知母龍膽草茯苓防風防己羌活數劑腫痛漸愈又¶
<pb:KR3e0073_WYG_005-36a>¶
　以四物加二术黄栢牛膝木𤓰月餘而愈(此憑/脈也)¶
一人肢節腫痛脈遲而數此濕熱之症以荆防敗毒散¶
　加麻黄二劑痛减半以檳榔敗毒散四劑腫亦除後¶
　更以四物湯加二术牛膝木𤓰數劑而愈(按脈遲與/數相反遲)¶
　(恐作/細)¶
一婦人脚脛腫痛發寒熱脈浮數此三陽經濕熱下注¶
　為患尚在表用加味敗毒散不應乃瘀血凝結藥不¶
　能及於患處砭去瘀血乃用前藥二劑頓退以當歸¶
<pb:KR3e0073_WYG_005-36b>¶
　拈痛湯四劑而愈¶
　古云脚氣是為壅疾治當宣通使氣不能成壅也壅¶
　既成而甚者砭去惡血而去重勢經云畜則腫熱砭¶
　射之後以藥治之¶
一婦兩腿痛遇寒則筋攣脈弦𦂳此寒邪之症以五積¶
　散對四物湯數劑痛止更以四物湯加木𤓰牛膝枳¶
　殻月餘而安¶
一人腿腫筋攣不能動履以交加散二劑而愈¶
<pb:KR3e0073_WYG_005-37a>¶
一婦患腿不能伸屈遇風寒痛益甚諸藥不應甚苦先¶
　以活絡丹一丸頓退又服而瘳次年復痛仍服一丸¶
　亦退大半更以獨活寄生湯四劑而愈¶
一人素有脚氣又患附骨癰作痛服活絡丹一丸二症¶
　並差¶
一人素有疝不能愈因患腿痛亦用一丸不惟治腿有¶
　効而疝亦愈矣¶
一太安人臂痛數年二丸而差¶
<pb:KR3e0073_WYG_005-37b>¶
一女患驚風甚危諸醫莫救自用一丸即愈且不再作¶
　夫病深伏在内非此藥莫能通達但近代始云此藥¶
　引風入骨如油入麵故後人多不肯服大抵有是病¶
　冝用是藥豈可泥于此言以致難差¶
一婦兩腿作痛時或走痛氣短自汗諸藥不應診其尺¶
　脈弦數此寒濕流注于腎經也治以附子六物湯愈¶
　但人謂附子有毒多不肯服若用童便炮製何患之¶
　有况不常服何足為慮予中氣不足以補中益氣湯¶
<pb:KR3e0073_WYG_005-38a>¶
　加附子服三年何常見其有毒經云有是病用是藥¶
一婦肢節腫痛脛足尤甚時或自汗或頭痛此太陽經¶
　濕熱所致用麻黄左經湯二劑而愈(前條脈弦數而/病寒濕恐濕生)¶
　(熱故/也)¶
一婦血痔兼腿酸痛似痺此隂血虗不能養於筋而然¶
　冝先養血為主遂以加味四斤丸治之而愈¶
一老筋攣骨痛兩腿無力不能歩履以局方換腿丸治¶
　之¶
<pb:KR3e0073_WYG_005-38b>¶
一婦筋攣痺痛兩腿無力不能步履以三因勝酸丸治¶
　之並愈¶
　河間云脚氣由腎虗而生然婦人亦病脚氣者乃因¶
　血海虗而七情所感遂成斯疾血海虗與男子腎虗¶
　類也男女用藥固無異更當兼治七情無不効也¶
一婦腿痛兼足脛攣痛服發散藥愈甚脈弦𦂳此腎肝¶
　虗弱風濕内侵也治以獨活寄生湯痛止更以神應¶
　養真丹而不攣矣¶
<pb:KR3e0073_WYG_005-39a>¶
一人素有腿痛飲食過傷痛益甚倦怠脈弱以六君子¶
　加山查神麯蒼术芎歸升麻柴胡而愈¶
一老素善飲腿常腫痛脈洪而緩先以當歸拈痛湯濕¶
　熱少退後用六君子加蒼术黄栢澤㵼而痊¶
一人飲食少過胸滿痞悶或吞酸兩腿作痛用導引丸¶
　二服頓愈更以六君子湯加神麯麥芽蒼术二十餘¶
　劑遂不復作而愈¶
　經云飲食自倍腸胃乃傷是胃氣不能施行脾氣不¶
<pb:KR3e0073_WYG_005-39b>¶
　能四布故下流乗其肝腎之虗以致足腫加之房事¶
　不莭陽虗隂盛遂成脚氣亦有内傷飲食脾胃之氣¶
　有虧不能上升則下注為脚氣者冝用東垣開結導¶
　引水運化脾氣如脾氣濕氣壅遏不通致面目發腫¶
　或痛者冝用導滯通經湯以疎導之¶
　已上十九條乃脚氣症雖非瘡毒因治有驗故録之¶
臀居小腹之後此隂中之隂其處下其道逺其位僻太¶
　陽雖多血其氣少也氣少則運行不到血亦因而少¶
<pb:KR3e0073_WYG_005-40a>¶
　來中年已後生疽須預補之若無積補之功其禍多¶
　在瘡成痂後或半年乃發故多惑畧¶
一人腿癰脈症俱弱亦危症也治以托裏急使針刺彼¶
　因不從後膿開㵼淋漓不能収歛而死¶
一人年踰五十冬患腿癰脈數煩躁飲冷便秘腫痛焮¶
　甚此熱滛於内也冝用苦寒之藥投清凉飲(二/六)倍加¶
　黄芩其勢頓退更以四物湯加黄芩而愈¶
　　此條因症因脈而藥之也¶
<pb:KR3e0073_WYG_005-40b>¶
一人年三十連得憂患作勞好色左腿外側臁紅腫如¶
　栗醫以大府實與承氣兩貼下之又一醫與大黄朱¶
　砂血竭三貼而脈大實後果死此厥隂多氣少血經¶
　也¶
一侍御患臀腫痛小便不利彼謂闗格以艾蒸臍大便¶
　亦不利治以降火分利藥不應予胗其脈膿已成此¶
　患癰也針之出膿數椀大便即利五日後隂嚢腫脹¶
　小便不行針之尿膿大泄氣息奄奄脈細汗不止潰¶
<pb:KR3e0073_WYG_005-41a>¶
　處愈脹用參蓍歸木大劑猶緩俾服獨參湯至二斤¶
　氣稍復又服獨參膏至十餘斤兼以托裏藥兩月餘¶
　而愈¶
　大抵瘡瘍膿血大泄先補氣血為主雖有他病當從¶
　末治¶
一人腿癰膿成針之出膿二椀許飲托裏藥一劑大發¶
　熱更用聖愈湯(十/七)二劑而止翌日惡寒不食脈細如¶
　絲以人參一兩熟附三片薑棗煎服而愈但食少不¶
<pb:KR3e0073_WYG_005-41b>¶
　寐更以内補黄蓍湯而平¶
一人腿腫發熱惡寒以補中益氣湯治之彼以為緩乃¶
　服芩連等藥熱愈盛復請予治以人參養榮湯(十/八)二¶
　十餘劑而潰更以參蓍歸术炙甘草肉桂月餘而歛¶
　夫火之為病當分虗實芩連苦寒能泄心肺有餘之¶
　火若老弱或飲食勞倦而發者此為不足當治以甘¶
　温之劑未嘗有實熱而畏寒虗熱而喜寒者此其驗¶
　也¶
<pb:KR3e0073_WYG_005-42a>¶
一人年踰三十左腿微腫痛日乆肉色如故不思飲食¶
　東垣云瘡瘍腫下而堅者發於筋骨此附骨疽也乃¶
　真虗濕氣襲於肉理而然葢諸虗皆稟於胃食少則¶
　胃弱法當助胃壮氣以六君子加藿香當歸數劑飲¶
　食漸進更以十全大補湯而愈¶
　　此條因症制方而處治也¶
一婦年二十餘飲食後毎有怒氣吞酸噯腐或兼腿根¶
　胯内焮腫服越鞠丸不應此肝氣虗濕氣下注而然¶
<pb:KR3e0073_WYG_005-42b>¶
　以六君子(二/)加香附砂仁藿香炮薑數劑少愈更以¶
　六君子數劑而愈¶
　　此條因症而制方也¶
一人年踰二十稟弱左腿外側患毒三月方潰膿水清¶
　稀肌肉不生以十全大補湯(十/三)加牛膝二十餘劑漸¶
　愈更以豆䜴餅灸月餘而痊¶
一人膝腿腫筋骨痛服十宣散不應脈沉細予用五積¶
　散二劑痛止更以十宣散(四/)去桔梗加牛膝杜仲三¶
<pb:KR3e0073_WYG_005-43a>¶
　十餘劑膿潰而愈此寒氣之腫八風之變也¶
　　此條因脈制方處治¶
一人遍身走痛兩月後在脚面結腫未幾腿股又患一¶
　塊脈輕胗則浮重胗浮緩此氣血不足腠理不蜜寒¶
　邪襲虗而然以加减小續命湯(七/三)四劑及獨活寄生¶
　湯(七/四)數劑疼痛頓去更以托裏藥倍加參蓍歸术百¶
　貼而愈¶
　　此條因脈制方而治也¶
<pb:KR3e0073_WYG_005-43b>¶
一人年及二十腿膝腫痛不能屈伸服托裏藥不應以¶
　人參敗毒散加檳榔木𤓰柴胡紫蘇蒼术黄栢而愈¶
　　此因症制方以治之也¶
一人年逾五十兩腿痛脹或生㾦㿔小便頻而少聲如¶
　瓮出服五皮散不應予胗之右闗沉緩此脾虗濕氣¶
　流注而然非瘡也經曰諸濕腫滿皆屬脾土按之不¶
　起皆屬於濕以五苓散加木香倍蒼术白术亦不應¶
　予意至隂之地闗節之閒濕氣凝滯且水性下流脾¶
<pb:KR3e0073_WYG_005-44a>¶
　氣既虗安能運散非辛温之藥開通腠理行經活血¶
　邪氣安得發散遂以五積散二劑勢去大半更以六¶
　君子加木香升麻柴胡薏苡仁兩月餘而愈設使前¶
　藥不應更投峻劑虗虗之祻不救矣(此因滲泄不效/故用辛温以散)¶
　(之/也)¶
一人腿癰膿清脈弱灸以豆䜴餅更以托裏藥而愈¶
一人年二十餘股内患毒日乆欲求内消胗脈活數知¶
　膿已成因氣血虗不潰刺之膿出作痛用八珍湯稍¶
<pb:KR3e0073_WYG_005-44b>¶
　可但膿水清稀用十全大補湯(十/三)三十餘劑而痊葢¶
　膿出反痛者虗也¶
一僧股内患腫一塊不痛不潰治托裏二十餘劑膿成¶
　刺之作痛予謂腫而潰潰而反痛此氣血虗甚也冝¶
　峻補之彼云氣無補法予曰正氣不足不可不補補¶
　之則氣化而痛自除遂以參蓍歸术熟地治之兩月¶
　餘而平¶
　大抵瘡瘍先發為腫氣血欝積蒸肉為膿故多痛膿¶
<pb:KR3e0073_WYG_005-45a>¶
　潰之後腫退肌寛痛必漸減而痛愈盛者氣血不足¶
　也即丹溪河間虗甚之説¶
附骨癰皆因乆得厚味及酒後涉水得寒故熱深入髀¶
　樞穴左右積痰瘀血相摶而成也¶
一女髀樞穴生附骨疽在外側臁少陽經分始末用五¶
　香湯十宣散一日惡寒發熱膈滿猶大服五香湯一¶
　夕喘死此升散太過孤陽發越於上也¶
一人年踰四十夏患附骨癰予以火針刺去瘀血更服¶
<pb:KR3e0073_WYG_005-45b>¶
　托裏藥而愈至秋忽不飲食痰氣壅盛勞則口舌生¶
　瘡服寒藥腹痛彼疑為瘡脾胃脈輕診似大按之無¶
　力此真氣不足虗火炎上也治以八味丸彼不信自¶
　服二陳四物㡬殆復請予仍以前丸治之而愈¶
　有脾土虗不能尅制腎水吐痰而不欬者尤冝用此¶
　丸¶
王老年七十季春因寒濕地氣得附骨疽於左腿足少¶
　陽分微侵足陽明闊六七寸長一尺堅硬漫腫肉色¶
<pb:KR3e0073_WYG_005-46a>¶
　不變皮澤深但行步作痛以指按至骨大痛服内托¶
　黄蓍湯一服立止再服腫消¶
　柴胡(錢半/)連翹　　肉桂(各一/錢)黄蓍　　歸尾(各二/錢)¶
　䑕粘子(炒一/錢)黄栢　　甘草(炒各/半錢)升麻(七分/)¶
　右剉酒盞半水盞半同煎至二盞去查空心宿食消¶
　盡大温服少時以早饍壓之不令大熱上攻犯中上¶
　二焦也¶
一兒年十嵗四月于左腿近膝股内出附骨癰不辨肉¶
<pb:KR3e0073_WYG_005-46b>¶
　色漫腫皮澤木硬瘡勢甚大左腿乃肝之髀上也足¶
　厥隂肝經之分少侵足太隂脾經其脈左三部細而¶
　弦按之洪緩微有力用内托黄蓍柴胡湯¶
　黄蓍(二錢/)柴胡(錢半/)連翹(一錢/二分)𦍑活(半錢/)生地(二分/)¶
　歸尾(七分/半)官桂　　土𤓰根　黄栢(酒洗各/二分)¶
　右剉作一服水酒各盞半同煎至一盞去查空心稍¶
　熱服¶
一人附骨癰畏針不開臀膝通潰脈數發渇煩躁時𠻳¶
<pb:KR3e0073_WYG_005-47a>¶
　飲食少思齊氏曰瘡瘍煩躁時嗽腹痛渇甚或泄利¶
　無度或小便如淋此惡症也膿出之後若脈洪數治¶
　微濇遲緩易治刺之膿出四五椀即服參蓍歸术大¶
　劑翌日脈稍歛更服八珍湯(十/四)加五味麥門肉桂白¶
　歛三十餘貼脈緩膿稠三月乃愈¶
一老腿患附骨疽腫硬大按方痛口乾脈弱腫聚不潰¶
　飲食少思予謂腫下而堅者發於筋骨肉色不變者¶
　發於骨髓遂托以參蓍等藥三十餘劑膿雖熟不穿¶
<pb:KR3e0073_WYG_005-47b>¶
　予謂藥力難達必須針刺不聽至旬日方刺湧出清¶
　膿五六椀然衰老氣血不足養毒又乆竟不救¶
　大抵瘡疽旬日不退冝托之有膿刺之有腐肉取之¶
　虗則補之此十全之功也¶
一人患貼骨疽腿細短軟瘡口不合以十全大補湯外¶
　灸附子餅貼補藥膏調護得冝百貼而愈¶
一人環跳穴患附骨疽彼謂小瘡服敗毒藥外以寒藥¶
　敷貼因痛極針之膿瘀大泄方知為癰請治其脈右¶
<pb:KR3e0073_WYG_005-48a>¶
　闗浮大此胃氣已傷故瘡口開張肉紫下䧟捫之不¶
　熱彼謂瘡内更覺微冷自謂必成漏矣灸以豆䜴餅¶
　飲六君子加藿香砂仁炮薑數劑胃氣漸醒飲食漸¶
　進患處漸煖肌肉漸生再以十全大補湯而愈¶
一人亦患此内痛如錐外色不變勢不可消喜其未用¶
　寒劑秪因痛傷胃氣而不思食以前藥去炮薑治之¶
　飲食稍進更以十全大補湯二十餘劑膿成針去仍¶
　以大補湯倍加參蓍芎歸膿乆不止更加麥門五味¶
<pb:KR3e0073_WYG_005-48b>¶
　貝母逺志數服漸止瘡亦尋愈¶
　二症葢因濕熱滯於肉理真氣不能運化其始冝除¶
　濕熱實脾土和氣血則濕自消散若膿未成以隔蒜¶
　灸之立効¶
環跳穴痛防生附骨疽以蒼术佐黄栢之辛行以青皮¶
　冬加桂枝夏加黄芩體虗加杜牛膝以生甘草為使¶
　大料煎入薑汁食前飲之痛甚者恐十數貼發不動¶
　少加麻黄一二貼又不動恐疽将成急掘地成坎以¶
<pb:KR3e0073_WYG_005-49a>¶
　火煅紅沃以小便赤體坐其中以席圍下體使熱氣¶
　薫蒸腠理開氣血暢而愈¶
一婦四十餘近環跳生疽尺脈沉𦂳腿不能伸經曰脾¶
　移寒於肝癰腫筋攣葢脾主肉肝主筋肉温則筋舒¶
　肉冷則筋急遂與乳香定痛丸少愈更以助胃壮氣¶
　血藥二十餘劑而消¶
　　按此因脈沉𦂳又因筋攣是脈症俱寒故治以此¶
一人因痢驟澁環跳穴作痛與四物湯加桃仁酒黄芩¶
<pb:KR3e0073_WYG_005-49b>¶
　紅花蒼术枳殻黄栢柴胡青皮生薑十餘劑稍可更¶
　刺委中出黒血而愈¶
一後生&KR0008;骨痛以風藥飲酒一年予以防風通聖散(四/十)¶
　去硝黄加生犀角浮萍百餘貼成一疽近皮革膿出¶
　而愈後五六年其處再痛予曰舊病作無能為矣葢¶
　發於新娶之後多得香辣肉味若能茹淡逺房勞猶¶
　可生也出膿血四五年延及腰背皆空又三年而死¶
　此純乎病熱者¶
<pb:KR3e0073_WYG_005-50a>¶
一少年天寒極勞&KR0008;骨痛兩月後生疽深入骨邊卧二¶
　年取剰骨而安此寒摶熱者也¶
　取乆疽及痔漏中杇骨用烏骨雞脛骨以砒實之鹽¶
　泥固濟火煆紅地上出火毒去泥用骨研細飯丸如¶
　粟米大以紙撚送入竅内更以膏貼之¶
一人年踰五十臀癰膿熟不開攻通大肛膿從大便而¶
　出予辭不治果殁　　丹溪謂中年後不冝患此膿¶
　成不刺不亡得乎¶
<pb:KR3e0073_WYG_005-50b>¶
一人左膝腫大三月不潰予謂體虗風邪襲於骨節使¶
　氣滯不行故膝愈大而腿愈細名曰鶴膝風以大防¶
　風湯三十餘劑而消　　又有患此伏枕半載流膿¶
　三月彼云初服大防風湯(八/五)去附子將潰服十宣散¶
　今用十全大補湯去桂皆不應視脈症甚弱予以十¶
　全大補湯一貼加熟附一錢三十餘劑少愈乃减附¶
　子五分服至三十餘劑將愈却去附子更用三十餘¶
　劑而痊¶
<pb:KR3e0073_WYG_005-51a>¶
　夫立方之義各有所冝體氣虗弱邪入骨界遏絶隧¶
　道若非桂附辛温之藥開發腠理闗節之寒邪通暢¶
　榮衛經絡之氣血决不能愈¶
一人脚跟生毒如豆許痛甚狀似傷寒予謂獵人被兎¶
　咬脚跟成瘡滛蝕為終身之疾因名兎齒以還少丹¶
　(九/四)内塞散(五/十)治之稍可次因納寵作痛反服攻毒藥¶
　致血氣愈弱腿膝軟痿而死¶
　葢足跟乃二蹻發源之處腎經所由之地瘡口不合¶
<pb:KR3e0073_WYG_005-51b>¶
　則蹻氣不能發生腎氣由此而泄故為終身之疾况¶
　彼瘡先得於虗復不知戒雖大補氣血猶恐不及安¶
　服攻毒暴悍之藥以戕賊乎¶
一人腿痛筋攣遍身酸軟方士與痰藥及托裡藥期三¶
　日可痊不應予謂非瘡毒也大筋軟短小筋弛長此¶
　濕熱為患以人參敗毒散加蒼术黄栢檳榔木𤓰少¶
　愈更以清躁湯二十貼而愈(此因症也兼之屢治不/効此作濕熱而治有所)¶
　(本/也)¶
<pb:KR3e0073_WYG_005-52a>¶
　夫内有濕熱外有風寒當㵼不當補托裡甘温之劑¶
　安得取効¶
　冷漏精要治冷漏諸瘡與桂附丸¶
　丹溪曰此冷只因瘡乆不合風寒乗之氣血不朝而¶
　成厚朴雖温泄散尤速恐不若參蓍佐以陳皮庶乎¶
　與病相得¶
大凡瘡口乆不合肉白膿少此為瘡口冷滯氣血枯竭¶
　不朝於瘡以致如是精要用北艾葉一握煎湯避風¶
<pb:KR3e0073_WYG_005-52b>¶
　處以絹兠艾葉乗熱澆洗瘡口四圍净肉一日一次¶
　仍焼松香薰瘡口良乆以神異膏貼之¶
　丹溪曰血氣枯燥不知補虗於内惟務熱洗於外不¶
　揣其本而齊其末却乃歸罪於冷滯大抵潰瘍冝洗¶
　若無補藥以實其内切恐有時之快少頃疲憊有不¶
　耐煩之意非虗而何可不先議補接乎¶
内托羌活湯　治足太陽經尻臀生癰堅硬腫痛大作¶
　左右尺脈俱𦂳按之無力¶
<pb:KR3e0073_WYG_005-53a>¶
　防風　&KR2208;本　歸尾(各一/錢)羌活　黄栢(酒制各/二錢)¶
　肉桂(三/分)連翹　甘草(炙/)　蒼术(各五/分)陳皮(各五/分)¶
　黄耆(錢/半)　右剉水酒各半煎食前温服取汁内托¶
一官兩腿作痛形體清瘦肝脈弦數却屬有餘之症治¶
　以龍膽㵼肝湯並愈(此憑/症也)¶
　(瘡腫之症若不診候何以知隂陽勇怯氣血聚散耶/又云脈洪大而數者實也細㣲而數者虗也河間云)¶
　(脈沉實者邪在藏浮大者邪在表觀此/誠發前言所未發診候之道豈可缺耶)¶
　　腰疽一百十八¶
<pb:KR3e0073_WYG_005-53b>¶
一婦年逾七十腰生一㿔作癢異常疑䖝蝨所毒胗脈¶
　浮數齊氏曰脈浮數反惡寒者瘡也翌日復胗脈乃¶
　弱予謂未潰而脈先弱何以収歛况大便不通則真¶
　氣已竭治之無功固請不得已用六君子(二/)加藿香¶
　神麯飲食漸進大便始通更用峻補之劑潰而膿清¶
　作渇再用參蓍歸地麥門五味而渇止喜曰可無虞¶
　矣予曰不然不能収歛先入之言也彼疑更醫果殁¶
一人年十九腰間腫一塊無頭不痛色不變三月不潰¶
<pb:KR3e0073_WYG_005-54a>¶
　飲食少思肌肉日瘦此氣摶腠理榮氣不行欝而為¶
　腫名曰濕毒流注元戎曰若人飲食疎精神衰氣血¶
　弱肌肉消瘦榮衛之氣短促而澁滯故寒摶腠理閉¶
　欝為癰者當補以接虗怯之氣遂以十全大補湯(十/三)¶
　加香附陳皮三十餘劑始針出白膿二椀許仍用藥¶
　倍加參蓍仍灸以豆䜴餅漸愈彼乃惑於速効内服¶
　敗毒外貼凉藥反致食少膿稀患處色紫復請予治¶
　喜得精氣未衰仍以前藥加逺志貝母白歛百劑而¶
<pb:KR3e0073_WYG_005-54b>¶
　愈此或乆而不愈或膿水清稀當服内塞散(五/十)及附¶
　子餅灸然後可愈¶
一婦年踰二十腰間突腫寸許肉色不變微痛不潰發¶
　熱脈大此七情所損氣血凝滯隧道而然當益氣血¶
　開欝結更以香附餅熨之使氣血充暢内自消散若¶
　爾雖潰亦無危不聽乃服十宣流氣之藥氣血愈虗¶
　潰出清膿不歛而死　按此脈大非七情脈也當時¶
　必有所見¶
<pb:KR3e0073_WYG_005-55a>¶
一婦産後腰間腫兩腿尤甚此瘀血滯於經絡而然不¶
　早治必作癰遂與桃仁湯二劑稍愈更没藥丸(五/四)數¶
　服而痊　亦有惡血未盡臍腹刺痛或流注四肢或¶
　注股内痛如錐刺或兩股腫痛此由冷熱不調或思¶
　慮動作氣乃壅遏血蓄經絡而然冝没藥丸(五/四)治之¶
　　亦有或因水濕所觸經水不行而腫痛者冝當歸¶
　丸(五/五)治之¶
　　凡惡血停滯為患匪輕治之稍緩則為流注為骨¶
<pb:KR3e0073_WYG_005-55b>¶
　　疽多致不救¶
一老人患痢驟用澁藥致大腸經分作痛此濕毒流於¶
　經隧而然以四物加桃仁酒芩紅花升麻枳殻陳皮¶
　甘草治之漸愈因年高胃弱竟殁¶
一人年二十遍身微痛腰間作腫痛甚以補中益氣湯¶
　(十/六)加羌活四劑少可又去羌活十餘劑而愈¶
　　此條以虗治當時於形色脈上必有所見也¶
一人年踰四十患腰痛服流氣飲寄生湯不應以熱手¶
<pb:KR3e0073_WYG_005-56a>¶
　熨之少可其脈沉弦且劇服攻劑不應故知虗也弦¶
　則不軟如物無水不柔軟之意¶
　¶
　¶
　¶
　¶
　¶
　¶
<pb:KR3e0073_WYG_005-56b>¶
　¶
　¶
　¶
　¶
　¶
　¶
　¶
　外科理例卷五¶

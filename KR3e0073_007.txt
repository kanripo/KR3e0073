# -*- mode: mandoku-view; -*-
#+TITLE: 外科理例
#+DATE: 2015-08-24 23:07:20.339764
#+PROPERTY: ID KR3e0073
#+PROPERTY: BASEEDITION WYG    
#+PROPERTY: JUAN 卷七
<pb:KR3e0073_WYG_007-1a>¶
欽定四庫全書¶
　外科理例卷七¶
　　　　　　　　　　　　　明　汪機　撰¶
　　天泡瘡一百三十¶
脉浮發熱或拘急者發散表邪¶
脉沉發熱便秘者解表攻裡¶
發熱小便赤澁者分利消毒¶
一小兒患此焮痛發熱脉浮數挑去毒水以黄栢滑石¶
<pb:KR3e0073_WYG_007-1b>¶
　末敷之更飲荆防敗毒㪚(七/)二劑而愈(此憑/症也)¶
一人焮痛發熱服祛風清熱藥愈熾其脉沉實乃邪在¶
　内也用防風通聖散(四/十)一劑頓退又荆防敗毒散(七/)¶
　二劑而安(此憑症/脉也)¶
　　此症須為風熱當審表裡治無悞矣¶
一兒焮赤發熱以黄栢滑石末敷之飲大連翹湯(六/九)二¶
　劑少愈更以金銀花散(一百/十一)二劑而痊(此憑/症也)¶
一兒十餘嵗背側患水泡數顆發熱脉數此肺胃風熱¶
<pb:KR3e0073_WYG_007-2a>¶
　所致名曰天泡瘡以荆防敗毒散(七/)加芩連外去毒¶
　水以金黄散(六/四)敷之又四劑而愈(此憑/症也)¶
一有腹患此延及腰背焮痛飲冷脉數按之愈大乃表¶
　裡俱實也用防風通聖散(四/十)一劑更敷前藥勢减大¶
　半再以荆防敗毒散(七/)二劑而愈¶
　　楊梅瘡一百三十一(有從咽喉患/起者見咽喉)¶
濕勝者冝先導濕　　表實者冝先解表¶
裏實者冝先疎裏　　表裏若俱實解表攻裏¶
<pb:KR3e0073_WYG_007-2b>¶
表虗者補氣　裏虗者補血　表裏俱虗者補氣血¶
一人遍身皆患左手脉數以荆防敗毒散(七/)表症乃退¶
　以仙方活命飲(立/元)六劑瘡漸愈兼萆薢湯服月餘而¶
　痊¶
一婦焮痛發熱便秘作渴脉沉實以内疎黄連湯(三/)二¶
　劑裏症已退以龍膽泄肝湯(六/立)數劑瘡毒頓退間服¶
　萆薢湯至月餘而痊(此憑症/脉症也)¶
一人下部生疳諸藥不應延及遍身突腫狀如翻花筋¶
<pb:KR3e0073_WYG_007-3a>¶
　攣骨痛至夜尤甚此肝腎二經温熱所致先以導水¶
　丸令進五服次以龍膽㵼肝湯(六/五)數劑再與除濕健¶
　脾之藥外貼神異膏吸其膿膈蒜灸拔其毒而愈(此/憑)¶
　(症/也)¶
　若表實者以荆防敗毒散　裏實者以内疎黄連湯¶
　　表裏俱實者防風通聖散(四/十)氣虗者四君子　血¶
　虗者四物仍加兼症之藥並愈　若服輕粉等藥反¶
　収毒于内以致迭發　槩服防風通聖則氣血愈虗¶
<pb:KR3e0073_WYG_007-3b>¶
　因而不治者多矣¶
一人患之發寒熱作渴便秘两手脉實用防風通聖散¶
　(四/十)而退以荆防風敗毒散(七/)兼龍膽㵼肝湯(六/五)而痊¶
　(此憑/症也)¶
一人患之腫痛先以龍膽㵼肝湯(六/五)導水丸各四劑少¶
　愈再以小柴胡加黄栢蒼术五十餘劑而平(此憑/症也)¶
一人玉莖腫潰小便赤色肝脉弦數以小柴胡加木通¶
　青皮龍膽草四劑又龍膽㵼肝湯(六/五)數劑而痊(此憑/脉症)¶
<pb:KR3e0073_WYG_007-4a>¶
　(也/)¶
一童玉莖患之延及小腹數枚作痛發熱以小柴胡湯¶
　(五/)吞蘆㑹丸更貼神異膏月餘而痊(此憑/症也)¶
一人愈後腿腫一塊乆而潰爛不歛以蒜搗爛敷患處¶
　以艾灸其上更貼神異膏及服黒丸子並托裡藥两¶
　月而愈(此憑/症也)¶
一婦燃輕粉藥於被中薰之致遍身皮塌膿水淋漓不¶
　能起居以滑石黄栢為末緑荳粉等分鋪席上令可¶
<pb:KR3e0073_WYG_007-4b>¶
　卧更以金銀花散月餘而痊(此憑/症也)¶
一人皆愈但背腫一塊甚硬肉色不變年餘方潰出水¶
　三載不愈氣血俱虗飲食少思以六君子湯(三/)加當¶
　歸藿香三十餘劑更飲萆薢湯两月餘而痊(此憑/症也)¶
一人患之勢熾兼脾胃氣血皆虗亦服前藥而差¶
一婦患之皆愈惟两腿两膁各爛一塊如掌兼筋攣骨¶
　痛三載不愈諸藥不應日晡熱甚飲食少思以萆薢¶
　湯兼逍遥散倍用白术茯苓數劑熱止食進貼神異¶
<pb:KR3e0073_WYG_007-5a>¶
　膏更服八珍湯(十/四)加牛膝杜仲木𤓰三十餘劑而痊¶
　(此憑/症也)¶
又捷法治楊梅瘡不問新舊並効不過旬日每日用膽¶
　礬白礬末並水銀各三錢五分入香油津吐各少許¶
　和匀坐無風處取藥少許塗两脚心以两手心對两¶
　脚心擦磨良乆再塗藥少許仍前再擦用藥盡即卧¶
　汗出或大便去垢口出穢涎為驗連擦三日煎通聖¶
　散(四/十)澡洗更服内踈黄連湯敗毒散愈後服萆薢湯¶
<pb:KR3e0073_WYG_007-5b>¶
　有熱加芩連氣虗參蓍血虗四物之類¶
一人楊梅瘡後两腿一臂各潰二寸許一穴膿水淋漓¶
　少食不睡乆而不愈以八珍湯加茯神酸棗仁服毎¶
　日以蒜搗爛塗患處灸良乆隨貼膏藥數日已可却¶
　用豆䜴灸更服十全大補湯(十/三)而愈(此憑/症也)¶
　　凡有腫硬或作痛亦用蒜灸及敷中和膏内服補¶
　　藥並効¶
　　班疹一百三十二(附小児丹/毒痘後毒)¶
<pb:KR3e0073_WYG_007-6a>¶
脉浮者消風為主¶
脉浮數者祛風清熱¶
脉數按之沉實者解表攻裏¶
一婦患班作癢脉浮以消風㪚(七/八)四劑而愈(此憑/症也)¶
一婦患班作癢脉浮數以人參敗毒散(六/二)二劑少愈更¶
　以消風散(七/八)四劑而安(此憑/症也)¶
一人患班色赤紫焮痛發熱喜冷脉沉實以防風通聖¶
　散一劑頓退又以荆防敗毒散(七/)加芩連四劑而愈¶
<pb:KR3e0073_WYG_007-6b>¶
一老患疹色微赤作癢發熱以人參敗毒散(六/二)二劑少¶
　愈以補中益氣湯加黄芩山梔而愈(此憑/症也)¶
一婦患班癢痛大便秘脉沉實以四物加芩連大黄槐¶
　花而愈(此憑/症也)¶
一兒患班作痛發熱煩渴欲服清凉飲下之胗脉不實¶
　舉按不數此邪在經絡不可下用解毒防風湯二劑¶
　而安¶
　　此症小兒多患之須審在表在裏及邪之微甚而¶
<pb:KR3e0073_WYG_007-7a>¶
　　治之前人謂首尾俱不可下者何也曰首不可下者¶
　　為班未見於表下則邪氣不得伸越又脉症有表¶
　　而無裏故禁首不可下也尾不可下者班毒已顯¶
　　於外内無根蒂大便不實無一切裡症下之則班¶
　　氣逆䧟故不可下也¶
一人作癢發熱以消毒犀角飲甫一劑作吐㵼此邪上¶
　下俱出也毒自解少頃吐㵼俱止其疹果消吐㵼後¶
　脉見七胗此小兒和平脉也邪已盡矣不須治果愈¶
<pb:KR3e0073_WYG_007-7b>¶
　潔古云班疹為症各異發焮腫于外者少陽屬三焦¶
　相火也謂之班若小紅靨行于皮膚之中不出者屬¶
　少隂君火也謂之疹凢顯班症若有吐㵼者甚勿亂¶
　治而多吉謂邪上下出也班疹並出小兒難禁是以¶
　别生他症也首尾不可下大抵安裏之藥多發表之¶
　藥少秘則微疎之令邪氣不壅併而作次以出使兒¶
　易禁也身温煖者順身凉者逆¶
一子痘毒及時針刺毒不内侵數日而愈¶
<pb:KR3e0073_WYG_007-8a>¶
　　大抵古人制法淺冝砭深冝刺便瘀血去于毒聚¶
　　之始則易消況小兒氣血又弱膿成而不針砭鮮¶
　　不斃矣¶
一兒臂患痘毒作炒按之復起此膿脹痛而然遂刺之¶
　以托裡而愈¶
痘後肢莭作腫而色不赤冝金銀花散(一百/十一)更以生黄¶
　豆末熱水調敷乾以水潤自消若敷六七日膿已成¶
　急刺之冝服托裏藥¶
<pb:KR3e0073_WYG_007-8b>¶
一兒痘瘡已愈腿上數枚變疳蝕䧟用雄黄銅緑等分¶
　為末敷兼金銀花散而愈若患遍身用出蛾綿蠒填¶
　實白礬末焼候汁乾取出為末放地上葢良乆出火¶
　毒服之効¶
一兒痘後搔癢搔破成瘡膿水淋漓用經霜陳茅草為¶
　末服之及鋪蓆上兼服金銀花散(一百/十一)而愈若用菉¶
　荳活石末亦可但不及茅草功速¶
一兒周嵗患丹毒延及遍身如血染用磁鋒擊刺遍身¶
<pb:KR3e0073_WYG_007-9a>¶
　出黒血以神功散(六/八)塗之服大連翹飲而愈¶
又兒未滿月隂嚢患此為前治之而愈¶
又兒不欲刺毒入腹而死　　河間云丹從四肢延腹¶
　者不治予嘗刺毒未入腹者無不効¶
一小兒腿患丹如霞遊走不定先以麻油塗患處砭出¶
　惡血更以金銀花(一百/十一)一劑而安(此憑/症也)¶
一小兒遍身皆赤砭之投解毒藥即愈(此憑/症也)¶
一人患丹毒焮痛便秘脉數而實服防風通聖散不應¶
<pb:KR3e0073_WYG_007-9b>¶
　令砭患處去惡血仍用前藥即愈(此憑脉/症也)¶
一小兒患之外勢須輕内則大便不利此在藏服大連¶
　翹飲敷神功散而差(此憑/症也)¶
一小兒遍身亦赤不從砭治以致毒氣入腹而死此症¶
　乃惡毒熱血藴蓄于命門遇相火而合起也如霞片¶
　者須砭去惡血為善如腫起赤色遊走不定者冝先¶
　以生麻油塗患處砭之以洩其毒凡從四肢起入腹¶
　者不治須丹有數種治者有數法無如砭之為善常¶
<pb:KR3e0073_WYG_007-10a>¶
　見患稍重者不用砭法俱不救也¶
　　腸癰一百三十三¶
小腹硬痛脉遲𦂳者瘀血也冝下之¶
小腹軟痛脉洪數者膿成也冝托之¶
一産婦小腹痛小便不利以薏苡仁湯二劑痛止更以¶
　四物加桃仁紅花下瘀血升許而愈¶
　大抵此症皆因榮衛不調或瘀血停滯所致若脉洪¶
　數已有膿脉但數微有膿脉遲𦂳乃瘀血下之則愈¶
<pb:KR3e0073_WYG_007-10b>¶
　若患甚者腹脹大轉側作水聲或膿從臍出或從大¶
　便出冝蠟礬丸太乙膏及托裡藥¶
一婦小腹腫痛小便如淋尺脉芤而遲以神効𤓰蔞散¶
　二劑少愈更以薏苡仁湯二劑而愈(此憑脉/症也)¶
一人膿已成用雲母膏一服下膿升許更以排膿托裡¶
　藥而愈後因不守禁忌以致不救(此憑/症也)¶
一人裡急後重時或下膿脹痛脉滑數以排膿散及蠟¶
　礬丸而愈(此憑症/脉也)¶
<pb:KR3e0073_WYG_007-11a>¶
一婦小腹痛有塊脉芤而濇以四物湯加𤣥胡紅花桃¶
　仁牛膝木香而愈(此憑/脉也)¶
一婦小腹隠痛大便秘澁腹脹轉側作水聲脉洪數以¶
　梅仁湯一劑諸症悉退以薏苡仁湯二劑而差(此憑/脉症)¶
　(也/)¶
一婦腹脹痛皮毛錯縱小便不利脉數滑以太乙膏一¶
　服膿下升許脹痛頓退以神効𤓰蔞散二劑而全退¶
　更以蠟礬丸及托裡藥十餘劑而安(此憑脉/症也)¶
<pb:KR3e0073_WYG_007-11b>¶
一婦因經水多服澁藥止之致腹作痛以失笑散用二¶
　服而瘳(此憑/症也)¶
一人小腹痛而堅硬小便數汗時出脉遲𦂳以大黄湯¶
　一劑下瘀血合許以薏苡仁湯四劑而安(此憑/脉也)¶
一婦小腹惡露不盡小腹痛以薏苡仁湯(五/七)下瘀血而¶
　痊(此憑/症也)　凡瘀血停澁冝急治之緩則腐為膿最難¶
　治療若流滿莭骨則患骨疽失治多為敗症¶
腸癰身甲錯腹皮急按之濡如腫状腹無聚積身無熱¶
<pb:KR3e0073_WYG_007-12a>¶
　此乆積冷所致故金匱有用附子温之若小腹腫痞¶
　按之痛如淋小便自調發熱身無汗復惡寒脉遲𦂳¶
　膿未成可下之當有血洪數者膿已成不可下此内¶
　結熱所成故金匱有用大黄利之甚者腹脹大轉側¶
　聞水聲或遶臍主瘡膿從瘡出者有出臍中者不治¶
　必死惟大便下膿血者自愈¶
一婦病少腹痞堅小便或澁或時汗出或復惡寒此腸¶
　癰也脉滑而數膿為已成設脉遲𦂳即為瘀血　血¶
<pb:KR3e0073_WYG_007-12b>¶
　下則愈(此憑症/脉也)¶
　内經載有息積病此得之二三年遍身微腫續乃大¶
　腸與臍連日出膿遂至不救此亦腸癰之類¶
　腸癰作濕熱積治入風難治千金謂妄治必殺人要¶
　略以薏苡仁附子敗毒散千金以大黄牡丹湯三因¶
　以薏苡湯千金又有灸法曲兩肘頭正肘鋭骨灸百¶
　壮下膿血而安¶
一人傷寒踰月既下内熱未已脇及小腹偏左腫滿肉¶
<pb:KR3e0073_WYG_007-13a>¶
　色不變俚毉為風矢所中以膏摩之月餘毒循宗筋¶
　流入睪丸赤腫如瓠翁胗關尺滑數且芤曰數脉不¶
　時見當生惡瘡關芤為腸癰用保生膏外衣以乳香¶
　用硝黄作湯下之膿如糜者五升許明日再圊餘膿¶
　而差(此憑脉/症也)¶
一婦腸中痛大便自小便出胗之芤脉見于關此腸癰¶
　也以雲母膏分作百十丸煎黄蓍湯吞之利膿數升¶
　而安¶
<pb:KR3e0073_WYG_007-13b>¶
一女腹痛百方不應脉滑數時作熱腹微急曰痛病脉¶
　沉細今滑數此腸癰也以雲母膏一兩丸如梧桐子¶
　以牛皮膠熔入酒中並水吞之餉時服盡下膿血愈¶
　(此憑/脉也)¶
一人年踰五十腹内隠痛小便如淋皮膚錯縱而脉滑¶
　數此腸癰也滑數膿成以廣東牛皮膠酒熔化送太¶
　乙膏膿下升許更以排膿托裡藥及蠟礬丸而愈(此/憑)¶
　(脉/也)¶
<pb:KR3e0073_WYG_007-14a>¶
一婦産後小腹作痛諸藥不應其脉滑數此瘀血内潰¶
　為膿也服𤓰子仁湯(五/七)痛止更以太乙膏而愈(此憑/脉也)¶
　今人産後多有此病縱非癰毒用之更効　有人臍¶
　出膿水乆而不愈亦以前膏及躐礬丸而痊¶
一兒年十二患腹脹臍突頗鋭毉謂腸癰舎針臍無他¶
　法翁曰臍神闕也針刺當禁况癰舎于内惟當以湯¶
　丸攻之進透膿散止一劑膿自潰繼以十竒湯(四/)下¶
　善應膏丸而漸差(此憑/症也)¶
<pb:KR3e0073_WYG_007-14b>¶
　　肺癰肺痿一百三十四¶
喘𠻳氣急胸滿者表散之¶
欬嗽發熱者和解之¶
欬而胸膈隠痛唾痰醒臭者冝排膿¶
喘急恍惚疾盛者冝平肺¶
欬膿脉短者冝補之¶
肺痿寸口脉數而虗肺痿之候乆嗽不已汗出過度重¶
亡津液便如爛𤓰下如豕脂小便數而不渴渴者自愈¶
<pb:KR3e0073_WYG_007-15a>¶
欲飲者差此由多唾涎沫而無膿¶
肺疽寸口脉數而實肺疽之候口乾喘滿咽噪而渴甚¶
者四肢微腫欬唾膿血或腥臭濁味胸中隠隠微痛候¶
始萌則可救膿成則多死脉若微𦂳而數者未有膿𦂳¶
甚而數者已有膿嘔膿不止者難治乆乆如粳米粥者¶
亦難治嘔膿自止者自愈其脉短而濇者自痊浮大者¶
難治面色當白反赤者此火尅金皆不可治¶
　内疽皆因飲食之火七情之火相欝而發飲食者隂¶
<pb:KR3e0073_WYG_007-15b>¶
　受之七情者臓腑受之冝其發在腔子而向内非肝¶
　腸胃肓膜也¶
肺癰先須發表千金曰欬唾膿血其脉數實或口中咳¶
胸中隠痛脉反滑數者為肺癰脉𦂳數為膿未成𦂳去¶
俱數為膿已成¶
要畧先以小青龍湯服一貼以解表之風寒然後以葶¶
&KR1047;大棗㵼肺湯桔梗葦葉湯随症用之以取膿此治腫¶
瘍例也終以黄蓍湯以補裡之隂氣此治潰瘍例也¶
<pb:KR3e0073_WYG_007-16a>¶
肺癰已破入風者不治或用太乙膏凡服以搜風湯吐¶
之吐膿血如肺癰状口臭他方不應者冝消風散入男¶
子髪灰清米飲下兩服可除¶
一人喘欬脉𦂳數以小青龍湯服一劑表症已解更以¶
　葶&KR1047;大棗湯而喘止乃以桔梗湯愈(此憑脉/症也)¶
一人欬嗽氣急胸膈脹滿睡卧不安以葶&KR1047;散二服少¶
　愈更桔梗湯差(此憑/症也)¶
一人&KR2098;𠻳項強氣促脉浮而𦂳以參蘇飲二劑少愈更¶
<pb:KR3e0073_WYG_007-16b>¶
　以桔梗湯四劑而安(此憑脉/症也)¶
一人欬𠻳脇脹滿咽乾口燥欬唾腥臭以桔梗湯四劑¶
　而隂膿以排膿數服而止乃以補隂托裡之劑而瘳¶
　(此憑/症也)¶
一人欬而膿不止脉不退諸藥不應甚危用柘黄丸一¶
　服少愈再服頓退數服而痊潰者尤効(此憑/症也)¶
一婦唾膿五心煩熱口乾胸悶以四順散三劑少止以¶
　排膿散數服而安(此憑/症也)¶
<pb:KR3e0073_WYG_007-17a>¶
一人面白神勞欬而胸膈隠痛其脉滑數予以為肺癰¶
　欲用桔梗湯不信乃服表藥致欬嗽愈甚唾痰腥臭¶
　始悟乃服前湯四劑欬嗽少止又以四順散四劑而¶
　脉静更以托裡藥數劑而愈(此憑脉/症也)¶
　大抵勞傷血氣則腠理不宻風邪乗肺風熱相摶藴¶
　結不散必致喘𠻳若悟汗下過度則津液重亡遂成¶
　斯症若寸脉數而虗者為肺痿數而實者為肺疽脉¶
　微𦂳而數者未有膿𦂳甚而數者已有膿唾膿自止¶
<pb:KR3e0073_WYG_007-17b>¶
　者脉短而面白者易治膿不止脉洪大而面色赤者¶
　不治使其治早可救膿成則無及矣　金匱方論熱¶
　在上焦者因欬為肺痿得之或從汗出或從嘔吐或¶
　從渴消小便不利或從便難又被下藥快利重亡津¶
　液故寸口脉數其人燥咳胸中隠隠而痛脉反滑數¶
　此為肺癰咳唾膿血其脉數虗者為肺痿實者為肺¶
　癰¶
一童氣稟不足患肺癰唾膿腥臭皮毛枯稿脉浮按之¶
<pb:KR3e0073_WYG_007-18a>¶
　濇更無力治以鍾乳粉湯(此憑脉/症也)¶
一弱人咳膿日晡發熱夜間盗汗脈浮數而𦂳用人參¶
　五味湯數劑頓退以紫苑茸湯月餘而痊(此憑/症也)¶
一僕年踰三十𠻳乆不愈氣壅不利睡卧膿血甚虗其¶
　主已棄矣予以寧肺散一服少愈又服而止大半乃¶
　以寧肺湯數劑而痊所謂有是病必用是藥若泥前¶
　散性澁而不利何以得愈(此憑/症也)¶
凡腫而一日至四五日未成膿而痛者冝灸至不痛灸¶
<pb:KR3e0073_WYG_007-18b>¶
　而不痛或麻木者明灸之¶
腫硬不作膿或痛或不痛或微痛或瘡頭如黍者灸之¶
　尤効亦有數日色尚微赤腫尚不起痛不甚膿不作¶
　者尤冝多灸勿拘日期更服甘温托裏藥切忌寒凉¶
　之劑¶
　瘀肉不腐桑柴火灸之¶
脈數發熱而痛者發于陽也可治脈不數小熱不痛者¶
　發于隂也難治不痛最惡不可視為常疾此症不可¶
<pb:KR3e0073_WYG_007-19a>¶
　不痛不可大痛頓悶者不治¶
　　腫瘍八十一¶
腫高焮痛脈浮者邪在表也冝托之　如内托復煎散¶
腫硬痛深脈沉者邪在内也冝下之　如黄連内疎湯¶
　仙方活命飲苦參丸¶
外無焮腫内則便利調和者邪在經絡也冝調和榮衛¶
　　如托裏榮衛湯白芷升麻輩¶
焮痛燥煩或咽乾作渇者冝降火　如黄連解毒湯¶
<pb:KR3e0073_WYG_007-19b>¶
焮痛發熱或拘急或頭痛者邪在表也冝散之　如荆¶
　防敗毒散人參敗毒散輩¶
大痛或不痛者邪氣實也隔蒜灸之更用解毒(如仙方/活命飲)¶
煩躁飲冷焮痛脈數者邪在上也冝清之　如清凉飲¶
　或金銀花散¶
惡寒而不潰者氣實兼寒邪也宜宣而補之　如十宣¶
　散¶
焮痛發熱汗多大渴便秘譫語喉結陽症也冝下之¶
<pb:KR3e0073_WYG_007-20a>¶
　如黄連内疎湯破棺丹輩¶
一人患肺痿咳𠻳喘急吐痰腥臭胸滿咽乾脈洪數用¶
　人參平肺散六劑及飲童便諸症悉退更以紫苑茸¶
　湯而愈(此憑脉/症也)¶
童便雖云專治火虛常治瘡瘍腫焮疼痛發熱作渴及肺¶
　痿肺癰發熱口渴者尤効¶
一婦患肺痿咳𠻳吐痰腥臭日晡發熱脈數無力治以¶
　地骨皮散熱止更用人參養肺湯月餘而安(此憑脉/症也)¶
<pb:KR3e0073_WYG_007-20b>¶
一人咳𠻳喘急發熱煩燥面赤咽痛脈洪大用黄連解¶
　毒湯(八/)二劑少退更以梔子湯服四劑而安(此憑脈/症也)¶
一人春間咳嗽唾膿腥穢胸滿氣促皮膚不澤項強脈¶
　數此肺疽也葢肺系在項肺傷則系傷故牽引不能¶
　轉側肺主皮毛為氣之本肺傷不能攝氣故脇脹氣¶
　促而皮膚縱東垣云肺瘡脈微𦂳而數者未成膿𦂳¶
　甚而數者已有膿其脈𦂳數膿為已成以參蓍歸芎¶
　白芷貝母知母桔梗防風甘草麥門𤓰蔞仁兼以蠟¶
<pb:KR3e0073_WYG_007-21a>¶
　礬丸及太乙膏膿盡脈濇而愈至冬脈復數經曰飲¶
　食勞倦傷脾脾傷不能生肺形寒飲冷傷肺肺傷不¶
　能生腎腎水不足則心火熾盛故脉洪數經曰冬見¶
　心而莫治果殁火旺之月¶
一人年踰三十患咳嗽項強氣促右寸脈數此肺疽也¶
　東垣云風傷皮毛熱傷血脈風熱相摶血氣稽留于¶
　肺變成瘡疽今脈滑疽膿已成以排膿托裏之藥及¶
　蠟礬丸脈漸濇而愈(此憑脉/症也)¶
<pb:KR3e0073_WYG_007-21b>¶
一人病胷膈壅滿昏不知人予以杏仁薏苡之劑灌之¶
　立甦繼以升麻黄蓍桔梗消其膿踰月而愈予所以¶
　知其病者以陽明脈浮滑隂脈不足也浮為風滑為¶
　血聚始由風傷肺故結聚客于肺隂脈不足過于宣¶
　逐也諸氣本于肺肺氣治則出入順而菀陳除故行¶
　其肺氣而病自己(此憑/脈也)¶
一人腎氣素弱咳唾痰延小便赤色服腎氣丸而愈(此/憑)¶
　(症/也)¶
<pb:KR3e0073_WYG_007-22a>¶
一&KR0659;婦咳而無痰咽痛日晡發熱脈浮數先以甘桔湯¶
　少愈後以地骨皮散而熱退更以腎氣丸及八珍湯¶
　加柴胡地骨皮而愈(此憑脈/症也)¶
　丹溪云咳而無痰者乃火欝之症及痰欝火邪在中¶
　用苦梗開之下用補隂降火之劑不已則成勞𠻳此¶
　症不得志者多有之又　原病式瘦人腠理疎通而¶
　多汗血液衰少而為燥故為勞𠻳之症也¶
一人年前病肺癰後又患咳𠻳頭眩唾沫飲食少思小¶
<pb:KR3e0073_WYG_007-22b>¶
　便頻數服解散化痰藥不應診之脾肺二脈虗甚予¶
　謂眩暈唾涎屬脾氣不能上升小便無度乃肺氣不¶
　得下制内未成癰冝服以加味理中湯脈四劑諸症¶
　已退大半更用鍾乳粉湯而安(此憑/脉也)¶
　河間曰肺痿屬熱如咳乆肺痿聲啞聲嘶咯血此屬¶
　隂虗熱甚然也本論治肺痿吐涎沫而不咳者其人¶
　不渴必遺尿小便數以上虗不能制下故也此為肺¶
　中冷必眩多痰唾用炙甘草乾姜此屬寒也肺痿涎¶
<pb:KR3e0073_WYG_007-23a>¶
　唾多心中濕液濕液者用炙甘草湯此補虗勞也與¶
　補隂大熱不同是皆冝分治故肺痿又有寒熱之異¶
一人因勞咳嗽不止項強而痛脉微𦂳而數此肺癰也¶
　尚未成膿欲用托裏益氣藥彼不信仍以發散藥以¶
　致血氣愈虗吐膿不止竟致不救¶
　經云肺内主氣外司皮毛若肺氣虗則腠理不宻皮¶
　毛不澤肺受傷則皮毛錯縱故患肺癰肺痿腸癰者¶
　致皮毛如此以其氣不能榮養而然也亦有服表藥¶
<pb:KR3e0073_WYG_007-23b>¶
　見邪不解仍復發表殊不知邪不解者非邪不能解¶
　多因腠理不宻而邪復入也專用發表則腠理愈虗¶
　邪愈易入反為敗症矣若診其脉邪在表者止當和¶
　解而實腠理乗虗復入者亦當和解兼實腠理故用¶
　托裏益氣之藥若小便赤澁為肺熱所傳短少為肺¶
　氣虗葢肺為母腎為子母虗不能生子故也亦有小¶
　便頻數者亦為肺虗不能約制耳¶
一人年踰四十喘咳脇痛胸滿氣促右寸脈大此風熱¶
<pb:KR3e0073_WYG_007-24a>¶
　藴于肺也尚未成瘡屬有餘之症欲用㵼白散(五/八)彼¶
　謂肺氣素祛自服補藥喘𠻳愈盛兩月後復請視汗¶
　出如雨喘而不休此肺氣已絶安用治果殁¶
　夫肺氣充實邪何從襲邪氣既入則冝散之故用㵼¶
　白散乃㵼肺之邪氣邪氣既去真氣自實¶
一有患此吐膿面赤脈大予謂肺病脈冝濇面冝白今¶
　面赤脈大火尅金不可治果殁¶
　　胃脘癰一百三十五¶
<pb:KR3e0073_WYG_007-24b>¶
胃脘癰當候胃脈人迎者胃脈也其脉沉細氣逆則甚¶
甚則熱聚胃口而為癰若脈洪數膿已成遲𦂳雖膿未¶
就已有瘀血冝急治之否則邪毒内攻腐爛腸胃不可¶
救也冝射干湯¶
　射干(去毛/)赤茯苓　梔子　　升麻(各一兩/)¶
　赤芍(兩半/)白术(半兩/)右剉水煎入地黄汁一合蜜半¶
　合温服　芍藥甘草湯　升麻湯隨選用之¶
　　腦疳一百三十六¶
<pb:KR3e0073_WYG_007-25a>¶
一兒頭患白瘡皮光且急諸藥不應名曰腦疳瘡乃胎¶
　毒挾風熱而成服龍膽丸　及吹蘆㑹末于鼻内兼¶
　搽解毒散而愈若重者髪結如穗腦熱如火遍身汗¶
　出顖腫胞髙尤當服此藥¶
　　肺疳一百三十七¶
一兒欬𠻳喘逆壮熱惡寒皮膚如粟鼻癢流涕咽喉不¶
　利頥爛吐紅氣脹毛焦作利名曰肺疳以地黄清肺¶
　飲及化慝丸治之而愈¶
<pb:KR3e0073_WYG_007-25b>¶
　　蛔疳一百三十八¶
一兒眉㱀多啼嘔吐清沫腹痛肚脹筋青唇口紫黒肚¶
　門作癢名曰蛔疳服大蘆㑹丸而愈¶
　　脊疳一百三十九¶
有䖝蝕脊膂食熱黄瘦煩温下痢拍背如鼔鳴脊骨如¶
　鋸齒十指生瘡常嚙此脊疳也亦冝大盧㑹丸治之¶
　　腎疳一百四十¶
一兒十嵗患瘡疥乆不愈肌瘦寒熱作時腦熱足冷滑¶
<pb:KR3e0073_WYG_007-26a>¶
　㵼肚痛齦爛口臭乾渴𤓰黒面黧此腎疳也服六味¶
　地黄丸更搽解毒散而愈¶
　　鬼擊一百四十一¶
一人被鬼擊身有青痕作痛以金銀花煎湯飲之即愈¶
　　厯節風一百四十二¶
一婦患&KR1031;寒熱焮痛服人參敗毒散翌日遍身作痛不¶
　能轉側彼云素有此疾毎發痛至月餘自止服藥不¶
　應婦人體虗因受風邪之氣隨血而行淫溢皮膚卒¶
<pb:KR3e0073_WYG_007-26b>¶
　然掣痛遊走無常名曰厯節風治以四生丸而愈(此/憑)¶
　(脉/也)¶
一冝人先兩膝後至遍身骨莭皆痛脈遲緩用羌活勝¶
　濕湯及荆防敗毒散七加滲濕藥不應次以附予八¶
　物湯(七/三)一劑悉退再服而愈(此憑/脉也)¶
　若脈洪數而痛者冝人參敗毒散(六/二)有毒自手足起¶
　至遍身作痛或頸項結核如貫珠此風濕流氣之症¶
　冝加减小續命及獨活寄生湯(七/四)¶
<pb:KR3e0073_WYG_007-27a>¶
一人年踰五十筋骨痿軟卧床五年遍身瘙癢午後尤¶
　甚治以生血藥癢漸愈痿少可更以加味四斤丸治¶
　之調理謹守年餘而痊(此憑/症也)¶
或曰熱淫于内藥用温補何也葢因血衰弱不能養筋¶
　筋緩不能自持陽躁熱淫于内冝養陽滋隂陽實則¶
　水升火降矣¶
　　瘡疥一百四十三¶
瘙癢或膿水浸淫者消風除濕¶
<pb:KR3e0073_WYG_007-27b>¶
癢痛無膿者祛風潤躁¶
瘙癢或疼午後尤甚者益隂降火¶
焮痛大便秘澁者滋隂㵼火¶
搔起白屑耳作蝉聲者祛風清熱¶
一婦患此作癢膿水不止脈浮無力以消風散(七/八)四劑¶
　少愈再四生丸(八/四)月餘而平(此憑症/脈也)¶
一人癢少痛多無膿水以芩連荆防山梔薄荷芍藥歸¶
　身治之而愈(此憑/症也)¶
<pb:KR3e0073_WYG_007-28a>¶
一婦作癢午後尤甚以當歸飲子數劑少愈更以人參¶
　荆芥散數劑而安(此憑脉/症也)¶
一人乆而不愈搔起白屑耳作蝉聲以四生散數服癢¶
　止更以當歸飲子數劑而痊(此憑/症也)¶
一人下體居多焮痛日晡尤甚腿腕筋紫而脹就于紫¶
　處刺去瘀血以四物加芩連四劑而安在上體若臂¶
　腕筋紫脹亦冝刺去其血以前湯加柴胡黄芩即愈¶
　(此憑/症也)¶
<pb:KR3e0073_WYG_007-28b>¶
一人搔癢成瘡日晡痛甚以四物加芩連荆防數劑而¶
　止更以四物加蒺藜何首烏黄蓍二十劑而愈(此憑/症也)¶
一人頭目昏昡皮膚瘙癢搔破成瘡以八風散治之而¶
　愈¶
一人患瘡疥多在兩足午後痛甚腿腕筋紫而脹脉洪¶
　大此血熱也于紫處砭去毒血更以四物加芩連柴¶
　胡地骨皮而愈(此憑脉/症也)　如手臂有瘡臂腕筋紫亦¶
　冝砭之　老弱人患此作痛須補中益氣湯加凉血¶
<pb:KR3e0073_WYG_007-29a>¶
　藥¶
一兒周嵗先頭患瘡疥漸至遍身乆而不愈用四物湯¶
　(九/)加防風黄芩升麻外搽毒藥散月餘而愈(此憑/症也)¶
一小兒瘡毒不愈或愈而復發皆因母食炙煿辛辣或¶
　有熱冝先治母熱若小兒不能服藥者就于母藥中¶
　加漏蘆煎服兒瘡亦愈¶
一兒頭靣生瘡數枚作癢瘡痂積累名曰粘瘡以枯礬¶
　黄丹等分麻油調搽更服敗毒散而愈(此憑/症也)¶
<pb:KR3e0073_WYG_007-29b>¶
一人腿生濕瘡數年不愈尺脉輕胗似大重胗無力此¶
　腎虗風邪襲之而然名曰腎藏風瘡以四生散為治¶
　之彼不信自服芩連等藥遂致氣血日弱膿水愈多¶
　形症愈憊迨二年復請予治仍用前藥而愈(此憑症/脉也)¶
　夫肢體有上下臓腑有虗實世人但知苦寒之藥能¶
　消瘡毒不知腎藏風因腎不足所致遂以蒺藜為主¶
　黄蓍為臣白附子獨活為佐使再若服敗毒等藥則¶
　愈耗元氣促之死矣¶
<pb:KR3e0073_WYG_007-30a>¶
一人焮痛發熱脉浮數以人參敗毒散　四劑少愈更¶
　以當歸飲子數劑而愈(此憑脉/症也)¶
一人遍身作癢搔破成瘡出水脉浮數此手足陽明經¶
　風熱所致以人參敗毒對四物湯再加芩連外以松¶
　香一兩枯礬五錢輕粉三錢為末麻油調敷月餘而¶
　愈(此憑/症也)¶
一兒頭面胸腹患水瘡數枚潰而成瘡此風邪乗于皮¶
　膚也名曰瘭瘡飲荆防敗毒散　更以牛糞焼存性¶
<pb:KR3e0073_WYG_007-30b>¶
　為末傳之而愈(此憑/症也)¶
　瘭疽為患最毒形如粟許大者如栗患無常處多在¶
　手指潰而出血用南星半夏白芷末傳之重者見骨¶
　或狂言煩悶¶
一兒鼻下生瘡不時揉擦延及兩耳諸藥不効服蘆㑹¶
　丸搽松香菉荳末而愈¶
一人濕熱下注兩腿生瘡以人參敗毒散加蒼术黄栢¶
　服之外貼金黄散(此憑/症也)¶
<pb:KR3e0073_WYG_007-31a>¶
一人焮痛寒熱便秘脉數有力以防風通聖散二劑少¶
　愈更荆防敗毒散　加黄芩山梔四劑而愈(此憑/症也)¶
　有患此但脈沉實以前藥加大黄漸愈再服人參敗¶
　毒散而平(此憑/脈也)¶
一僧患瘡疥自用䧺黄艾葉等藥燃于被中熏之翌日¶
　遍身焮腫皮破水出飲食不入予投以解藥不應而¶
　死¶
又有患此乆而不愈以船板灰存性一兩輕粉三錢為¶
<pb:KR3e0073_WYG_007-31b>¶
　末麻油調貼更以知母黄栢防己龍胆茯苓歸芎蓍¶
　术服之而愈¶
　　大凡下部生瘡雖屬濕熱未有不因脾腎虗而得¶
　　之¶
一人兩腿生瘡毎服敗毒散則飲食無味反増腫脹此¶
　脾虗濕熱下注也以六君子加蒼术升麻酒炒芍藥¶
　服之以黄蠟麻油各一兩輕粉三錢為膏貼之而愈¶
　(此憑/症也)¶
<pb:KR3e0073_WYG_007-32a>¶
　　兩腿生瘡作痛或遍身作痛用當歸拈痛湯甚効¶
一人年踰五十兩膁生瘡日乆不愈飲食失節或勞苦¶
　或服滲利消毒之劑愈盛脾脈大無力此脾虗兼濕¶
　熱也用補中益氣湯數劑少愈更六君子加蒼术升¶
　麻神麯治之而愈(此憑/症也)¶
　大凡下部生瘡焮痛或發寒熱或脚氣腫痛以人參¶
　敗毒散加梹榔紫蘇蒼术黄栢並効乆不愈以四物¶
　湯(九/)治之愈後以補腎丸補之庶不再發¶
<pb:KR3e0073_WYG_007-32b>¶
膁瘡方　乳香　没藥　水銀　當歸(各半/兩)川芎　貝¶
　母　黄丹(各二/錢半)真麻油(五兩/)　除黄丹水銀將餘藥¶
　同香油熬黒色去查下黄丹水銀又煎黒色挑桞枝¶
　攪成膏油紙攤貼¶
又方　龍骨(生用/)血竭　赤石脂(各一/兩)頭髪(如指/大)¶
　黄蠟　白膠香(各一/兩)香油不拘多少煎髪三五沸去¶
　髪入蠟白膠再以龍骨血竭石脂攪勻安水盆中候¶
　冷磁器盛毎用捻作薄片貼瘡口外貼竹箬三日後¶
<pb:KR3e0073_WYG_007-33a>¶
　畨過再貼仍服活血藥¶
又方　用砂糖水煎冬青葉三五沸撈起石壓平貼瘡¶
　日換二次　又方頭垢燒灰和棗肉搗膏先以葱椒¶
　葉煎湯洗浄用輕粉摻上却以前膏傘紙攤貼之¶
又方　地骨皮(一/兩)甘草莭(半/兩)入香油熬熟去查入黄丹¶
　(一兩/半)白蠟(半/兩)𦂳火熬黒提起白紙攤貼次用醋煎冬¶
　青葉攤藥貼之¶
凍瘡　用煎熟桐油調蜜陀僧末服¶
<pb:KR3e0073_WYG_007-33b>¶
牛皮癬　用牛膽調焼酒敷之¶
諸瘡痛不可忍者用苦寒藥　黄連黄芩詳上下及引¶
　經藥則可　又云諸瘡以黄連當歸為君連翹甘草¶
　黄芩為佐　在下者加黄栢¶
若稟受壮盛冝四物湯(九/)加大承氣下之¶
若性急黒瘦血熱之人瘡痛冝四物加芩連大力子甘¶
草若肥胖人瘡痛乃濕熱也冝羌活防風荆芥白芷蒼¶
　术連翹取其風能勝濕也¶
<pb:KR3e0073_WYG_007-34a>¶
在上者多通聖散　在下多須用下¶
敷藥　膿窠治熱燥濕為主　無名異　松皮炭亦主¶
　膿乾疥開欝為主吳茱萸　腫多者加白芷開欝乾¶
　癢出血多者加大黄黄連猪脂調敷¶
　濕多者油調敷　癢多加枯礬　痛多加白芷方解¶
　石　定癢殺䖝用蛇床¶
䖝瘡如癬状退熱殺䖝為主用蕪荑黒狗脊白礬䧺黄¶
　硫黄水銀樟腦松香　虫多加藜蘆斑貓或錫灰梹¶
<pb:KR3e0073_WYG_007-34b>¶
　榔　紅色加黄丹　青色加青黛　頭上瘡加黄連¶
　方觧石隂嚢瘡加茱萸　脚腫出血分濕熱用藥¶
膿疱瘡　治熱為主　黄連　黄芩　大黄(各三錢/)¶
　蛇床　寒水石(各三/兩)黄丹(五/分)白礬(一/錢)無名異(少許/沙)¶
　白芷　輕粉　木香(少許痛/者用)為末油調敷¶
沙瘡　蕪荑　寒水石(各二/錢)剪草　吳茱萸　黄栢¶
　枯礬(各一/錢)蒼术　厚朴　䧺黄(各五/分)輕粉(十貼/)右為¶
　末油調付　又方　蕪荑　枯礬　軟石膏　大黄¶
<pb:KR3e0073_WYG_007-35a>¶
　章腦　右為末先洗去瘡痂油調敷¶
一上散¶
　䧺黄　硫黄(各三/錢半)寒水石　白膠香　黑狗脊　蛇¶
　床(各一/兩)黄連　枯礬(各五/錢)吳茱萸(三/錢)斑貓(十四個/去翅足)右¶
　除硫黄䧺黄寒水石另研為粉外餘皆研極細末次¶
　以斑貓同餘藥研匀先洗瘡令湯透去痂用臘猪油¶
　手心中擦熱鼻中嗅二三次却擦瘡上一上即愈如¶
　痛甚腫滿髙處加寒水石一倍　如不苦癢只加狗¶
<pb:KR3e0073_WYG_007-35b>¶
　脊　微癢只加蛇床　有虫加䧺黄　如喜火炙湯¶
　炮加硫黄　只嗅不已亦可愈也¶
疥瘡　春天發者開欝為主　吳茱萸　白礬(各三/錢)¶
　樟腦(五/分)輕粉(十/盠)寒水石(二錢/半)蛇床(三/錢)黄栢　大黄¶
　硫黄(各一/錢)梹榔(一/個)為末油調莫&KR0946;破敷¶
小兒頭瘡　川芎　片芩　酒炒白芍　陳皮(各半/兩)酒¶
　歸酒白术(各兩/半)天麻(酒/洗)蒼术　蒼耳(各七/錢半)酒栢　酒¶
　粉草(各四/錢)防風(三/錢)為末水盪起煎服日四五次服後¶
<pb:KR3e0073_WYG_007-36a>¶
　睡片時¶
又方　臘猪油(半生/半熟)䧺黄　水銀等分為末洗浄瘡敷¶
　上¶
小兒癩頭並身癩　松皮(燒/灰)白膠香　枯礬　大黄¶
　黄栢　為末熟油調傅¶
耳後月蝕瘡　黄連　枮礬　為末傅¶
小兒瘡　牙皂(去/皮)胡椒(㱔/少)枯礬　輕粉　樟腦　為末¶
　桕燭油調搽七日如櫻桃膿窠乃去¶
<pb:KR3e0073_WYG_007-36b>¶
小兒秃頭　通聖散酒制取大黄另用酒炒入研為末¶
　再仍通用酒拌焙乾毎服一錢水煎頻服用白炭燒¶
　紅淬長流水令熱洗之外用胡荽子伏龍肝梁上塵¶
　黄連白礬為末油調服¶
又方松樹厚皮(燒炭/二兩)黄丹(水飛/一兩)寒水石(一兩/細研)枯礬　黄¶
　連　大黄(各半/兩)白膠香(熬飛傾石/上二兩)輕粉(四盠或/云一分)¶
　右為末先洗去瘡痂熬熟油調敷¶
癬瘡　用防風通聖散去硝黄加浮萍皂角刺¶
<pb:KR3e0073_WYG_007-37a>¶
又方　浮萍(一/兩)蒼耳　蒼术(各二/兩)苦參(一兩/半)黄芩(半/兩)¶
　香附(二錢/半)　為末酒糊丸¶
敷藥　先用洗藥後上敷藥　蘆㑹　大黄　輕粉¶
　䧺黄　蛇床　梹榔　槿樹皮　右為末先刮癬用¶
　米醋調塗　　又方　蘆㑹(三/盛)巴豆(去壳十/四粒)白蠟¶
　草麻子(去壳/四粒)斑貓(七箇去/翅足)¶
　右用香油二兩熬巴豆草麻斑貓三藥以黒為度去¶
　粗入蠟並蘆㑹末在内用磁礶盛貯微微刮癬令破¶
<pb:KR3e0073_WYG_007-37b>¶
　以油塗上過夜略腫而愈¶
洗藥　紫蘇　樟樹　蒼耳　浮萍煎湯洗先洗後上¶
　敷藥¶
　　諸䖝傷一百四十四(附犬/)　(蛇咬/)¶
一人被犬傷痛甚惡冷急吮去毒血隔蒜灸患數壮痛¶
　即止更貼太乙膏服玉真散而愈¶
一人風犬所傷牙關𦂳急不省人事急針患處出毒血¶
　隔蒜灸良乆而醒用太乙膏封貼飲玉真散二服更¶
<pb:KR3e0073_WYG_007-38a>¶
　甦更以解毒散(百/八)二服而痊若患重者須先以蘇合¶
　香丸灌之後進湯藥¶
針灸經云外邱穴治猘犬即風犬所傷發寒熱速灸三¶
　壮更灸患處立愈春末夏初狂犬咬人須過百日得¶
　安終身禁犬肉蠶蛹食此即發不可救也冝先去惡¶
　血灸咬處十壮明日以後日灸一壮百日乃止忌酒¶
　七日搗韮汁一二盞一狂犬傷令人吮去惡血灸百¶
　壮効¶
<pb:KR3e0073_WYG_007-38b>¶
治蛇入七竅急以艾炙蛇尾　又方以刀破蛇尾少¶
　許入花椒七粒蛇目中即用䧺黄朱砂末煎人參湯¶
　調灌之内毒即解　山居人被蛇傷急用溺洗患處¶
　拭乾以艾灸之大効　又方　獨頭大蒜切片置患¶
　處以艾子蒜上炙之毎三壮換蒜効¶
一人被蝎螫手痛徹心傾刻焮痛至腋寒熱拘急頭痛¶
　惡心此邪正二氣相摶而然以飛龍奪命丹塗患處¶
　及服止痛之藥俱不應乃隔蒜灸之遂愈¶
<pb:KR3e0073_WYG_007-39a>¶
　後有被螫如前灸之痛即止¶
一人蜈蚣傷指亦用前法而愈¶
　凡蛇毒之類所傷依此療之並効本草謂蒜療瘡毒¶
　有囬生之功¶
一獵戸腿被狼咬痛甚治以乳香定痛散不應予思至¶
　隂之下氣血凝結藥力難達令隔蒜灸至五十餘壮¶
　痛去仍以托裏藥及膏藥貼之愈¶
一人彼鬭犬傷腿傾間焮痛至腋翌日牙關𦂳急用玉¶
<pb:KR3e0073_WYG_007-39b>¶
　真散不應隔蒜灸三十餘壮而甦仍以玉真散(一百/二一)¶
　及托裏消毒藥而愈¶
諸䖝傷白礬一塊於端午日自早晒至晚収貯用時旋¶
　為末水調搽患處痛即止¶
　　誤吞水蛭一百四十五¶
一人腹痛食熱則甚諸藥不應半年後腹加腫脹面色¶
　瘻黄脈不洪滑非癰也詢之始因渴甚俯飲澗水意¶
　其誤吞水蛭令取黄泥為丸空心用水送下百丸果¶
<pb:KR3e0073_WYG_007-40a>¶
　下蛭而愈¶
一兒因跌溝中腹痛服驚積等藥不應亦依前症療之¶
　愈¶
　　䖝入耳一百四十六¶
一人睡間有䖝入耳痛瞀將生姜擦貓鼻其尿自出取¶
　尿滴耳内䖝出¶
一人耳内生瘡不時作痛欲死痛止如故脈皆安静非¶
　瘡也話間痛忽作予意有虫入耳急取貓尿滴耳果¶
<pb:KR3e0073_WYG_007-40b>¶
　出一臭䖝不復痛　　或用麻油滴之則䖝死難出¶
　或炒脂麻枕之則䖝亦出但不及貓尿速也¶
　　血風瘡一百四十七¶
脈浮者祛風為主益氣佐之¶
脈濇者祛風為主養血佐之¶
脈浮而濇者祛風養¶
一婦患此作癢五心煩熱以逍遥數劑而止更人參荆¶
　芥散二十餘劑而愈¶
<pb:KR3e0073_WYG_007-41a>¶
一婦遍身作癢秋冬尤甚脈浮數飲消風散敷蛇床子¶
　散數月頓愈¶
一婦遍身赤色撥破成瘡膿出不止以當歸飲子及蛇¶
　床子散而愈¶
一老婦遍身作癢午前益甚以四君子加荆防芎歸而¶
　安¶
一婦洗頭致頭患腫兼癢以人參荆芥散數劑而愈¶
一婦作癢成瘡乆而患處仍癢搔起白屑以四生散數¶
<pb:KR3e0073_WYG_007-41b>¶
　服癢止以人參荆芥散二十餘劑而愈¶
一人遍身瘙癢諸藥不應脉浮按之而濇以生血藥為¶
　主間以益氣百貼而愈(此憑/脈也)¶
一兒癮疹瘙癢發熱不安以消風散治之¶
一兒亦患此咳𠻳時嘔以葛根橘皮湯並愈¶
一婦生風癜似癬三年不愈五心煩熱脈洪按之則濇¶
　此血虗症也以生血為主風藥佐之若專攻風毒則¶
　血愈虗而熱愈熾血被煎熬則發瘰&KR0659;或為怯症遂¶
<pb:KR3e0073_WYG_007-42a>¶
　以逍遥散　數劑及人參荆芥散　二十餘劑而愈¶
　(此憑脈/症也)¶
一婦遍身瘙癢秋冬則劇脈浮數此風邪客于皮膚名¶
　曰血風疹飲消風散及搽蛇床子散少可更以四物¶
　湯加荆防數劑而愈(此憑脈/症也)¶
又一婦患此夏月尤甚脈洪大用何首烏散(七/九)¶
一婦患赤瘢瘙癢搔破成瘡出水乆而不愈内服當歸¶
　飲外搽蛇床子散並愈(此憑/症也)¶
<pb:KR3e0073_WYG_007-42b>¶
一婦亦患此諸藥不應以四生散數服而愈¶
　大抵婦人體虗風邪客于皮膚則成白疹寒濕客於¶
　肌肉欝熱而為赤疹色雖有異治法頗同　凡人汗¶
　出不可露卧及浴經日汗出見濕乃生痤疿雷公云¶
　遍身風疹酒調生栢予用屢驗¶
一人毎至秋冬遍身發紅㸃如瘢作癢此寒氣収歛腠¶
　理陽氣不得發越怫欝内作也冝人參敗毒散解散¶
　表邪再以補中益氣湯實表益氣彼以為熱毒自用¶
<pb:KR3e0073_WYG_007-43a>¶
　凉藥愈盛復請仍用前湯加茯苓半夏羌活四劑更¶
　用補中益氣湯而愈(此憑/症也)¶
　河間曰瘡腫因内熱外虗風濕所乗葢肺主皮毛脾¶
　主肌肉肺氣虗則腠理開為風濕所乗脾氣濕而内¶
　熱則生瘡也　腫者由寒熱毒氣客於經絡使血澁¶
　壅結成腫　風邪内作者則無頭無根　血氣相摶¶
　作者則有頭有根　赤核種則風熱流㑹　瘡以痛¶
　為實癢為虗虗非為寒乃熱之微甚也¶
<pb:KR3e0073_WYG_007-43b>¶
麥飯石膏治諸般癰疽神効　附¶
　麥飯石膏不拘多少炭火煅至紅以好米醋淬之¶
　如此煅淬十數次研為末重羅去粗者取細末入乳¶
　鉢數人更逓硏五七日如麵極細為妙　白歛(研為/細末)¶
　鹿角(不用自蜕者須擇帯腦頂骨全者却是生取之/角截作二三寸長炭火焼令烟盡硏羅如末再)¶
　(入乳鉢更逓/研令極細)¶
　右用麥飯石膏細末二兩白歛末二兩鹿角灰四兩¶
　最要研得極細方有効粗則反致甚痛細則大能止¶
<pb:KR3e0073_WYG_007-44a>¶
　痛収口排膿(精粗之/異如此)和合量藥末多寡用經年好米¶
　醋入銀石器内熬令魚眼沸却旋又入藥末用竹篾¶
　子不住手攪熬一二時乆令稀稠得所提出以磁器¶
　盛之候冷以紙葢覆勿令著塵用時先以猪蹄湯洗¶
　去膿血以故帛挹乾鵝翎蘸膏塗傅四圍凡有赤處¶
　盡塗之但留中心一口如錢大未潰能令内消已潰¶
　則排膿如湍水逐日瘡口収歛瘡乆肌肉腐爛筋骨¶
　出露用舊布片塗藥貼瘡但内膜不穿亦能取安洗¶
<pb:KR3e0073_WYG_007-44b>¶
　瘡勿可手觸嫩肉亦不可口氣吹着合藥亦忌腋氣¶
　之人及月經有孕婦人見之仍可熬好米醋一大椀¶
　収磁器内候逐日用藥於瘡上乆則藥乾以鵝翎¶
　㸃醋拂濕其藥勿令綳也初則一日一洗一換藥十¶
　日後兩日一換　古方云麥飯石顔色黄白類麥飯¶
　曽作磨者尤佳按麥飯石不可作磨狀如麥飯團生¶
　粒㸃如無此石常以舊麵家磨近齒處石代之取其¶
　有麥性故也或溪中尋白石如豆如米大者即是也¶
<pb:KR3e0073_WYG_007-45a>¶
　其石大小不等或如拳如鵝卵略如握聚一團麥飯¶
　古之吕西華秘傳此方雖在至親亦不可得裴員外¶
　㗖之以名第河南尹脅之以重刑吕寧守死不傳君¶
　子責其存心雖隘尚可恕也近世毉者毎見已効之¶
　方設為詭詐之術使人勿復用之其罪不容誅矣常¶
　有趙尹來宰龍泉速於赴任单騎兼程到任未幾鼻¶
　衂大作日出血數升有毉教服藕汁地黄膏趙曰徃¶
　年因勞感熱而驟得此尋叩名毉服藥遂愈臨分袂¶
<pb:KR3e0073_WYG_007-45b>¶
　時毉者屬云疾若再作不可輕信毉者服生地黄藕¶
　汁氷冷脾胃無復可療因此半月間易數毉無効前¶
　毉遂宻製藕汁地黄膏進之即愈趙問蒙惠藥與吾¶
　初衂時所服之藥氣味相似得非方同乎毉曰即日¶
　前所獻藕汁地黄膏也趙驚嘆曰毉乃詭謀以誤我¶
　耶早信此方不受苦許乆¶
補遺¶
　　癰癤一百四十八¶
<pb:KR3e0073_WYG_007-46a>¶
些小癰癤方結未成不可貼膏藥取生鹿角尖於砂盆¶
　内同老米醋濃磨以鵝翎塗拂癤之四圍當中留一¶
　口遇乾再塗一二日即内消¶
又方　用吳茱萸微炒為細末鷄子清調塗病處神効¶
些小癰癤疼痛發熱時用生粉草節不炙不焙只日晒¶
　乾無日於焙籠葢上微火焙乾研為細末熱酒調服¶
　一二錢連追數服痛熱皆止　微覺惡寒似欲發背¶
　或已生瘡腫癮疹以硝石三兩煖水一升和令消待¶
<pb:KR3e0073_WYG_007-46b>¶
　冷取故青布沓三重於赤處方員濕布搨之熱則頻¶
　易立差¶
　　發背及諸癰毒一百四十九¶
　黒鉛一片甘草三兩微炙剉用酒一斗置磁瓶中然¶
　後鎔鉛投酒中却出酒另以瓶盛取出鉛依前鎔投¶
　如此者九度并甘草去之只用酒令病人飲醉寢則¶
　愈¶
又方　甘草三兩生𢷬為末大麥麵九兩大盤中攪和¶
<pb:KR3e0073_WYG_007-47a>¶
　令勻取上好醋少許别捻入藥令勻百沸水溲作餅¶
　方員大於瘡一分熱傅腫上以細片及故紙隔令通¶
　氣冷則換之已成膿自出未成膿便内消¶
　　發背欲死一百五十¶
　取冬𤓰截去頭合瘡上𤓰當爛截去更合之𤓰未盡¶
　瘡已歛小矣即用膏養之¶
又方　取獨頭大蒜兩頭細搗以麻油和研厚傅瘡上¶
　乾即易　或以苧根爛搗傳之數易¶
<pb:KR3e0073_WYG_007-47b>¶
　　石癰堅如石不作膿者一百五十一¶
　生商陸根搗爛搽之燥則易¶
　　乳硬欲結膿一百五十二¶
　以鹿角於臼内磨取白汁塗之乾又塗不得近手並¶
　令人嗍去黄水一日許即散¶
　　癰癤欲愈必癢又治腎藏濕癢一百五十三¶
一人髀上生癤數日瘡口欲合四邊癢甚以絹帛蘸湯¶
　熨洗甚快再癢再熨覺倦毉云洗熨最損人氣血或¶
<pb:KR3e0073_WYG_007-48a>¶
　至眩絶於是取鹽於四縁遍擦覺瘡内外清凉更不¶
　復癢如或癢甚則重擦隨其輕重鹽入瘡内亦無害¶
　　刀傷磕損血不止一百五十四¶
一人磕損大指甲離肉血淋急取葱白煨爛乗熱縳定¶
　痛與血隨止葱冷再易¶
一匠斧傷脚跟乗急用泥塞延後攻注腫盛發寒熱遂¶
　令剔去舊土使血再出却用煨葱白傅之不移時痛¶
　住血止　又遇殺傷氣偶未絶急令取葱白鍋内炒¶
<pb:KR3e0073_WYG_007-48b>¶
　熱以傅傷處繼而呻吟再易已無事矣無葱白用葉¶
　亦可只要炒熱為上時易為佳若傷多煨炮不及但¶
　以乾鍋且烙且杵令延出葱熱用之妙¶
　¶
　¶
　¶
　¶
　外科理例卷七¶
